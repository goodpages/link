&nbsp;&nbsp;&nbsp;&nbsp;古代史上最有味的十个名字<br/><br/>&nbsp;&nbsp;&nbsp;&nbsp;1、刘过，字改之。<br/><br/>&nbsp;&nbsp;&nbsp;&nbsp;《左传》宣公二年有之：“过而能改，善莫大焉。”刘过以此为名，遂字改之。过素善陆游、辛弃疾、陈亮，有《龙洲集》、《龙洲词》，乃南宋一大豪放词人，又善饮酒，佳话存焉。<br/><br/>&nbsp;&nbsp;&nbsp;&nbsp;君子之过也，如日月之蚀。以过为名，可谓能谦冲自守矣；改之为字，可谓能磨砺日新矣。金庸取其意旨，作一杨过，亦字改之，得以流布天下；其名主人反寂寂无闻于当世，颇可叹也。<br/><br/>&nbsp;&nbsp;&nbsp;&nbsp;2、杜如晦，字克明<br/><br/>&nbsp;&nbsp;&nbsp;&nbsp;《诗》风雨篇有之：“风雨如晦，鸡鸣不已”，所谓望眼欲穿，感极而悲者也；末了则云：“既见君子,云胡不喜”，云开雾散、柳暗花明之意在矣。一篇之中，三致志焉。<br/><br/>&nbsp;&nbsp;&nbsp;&nbsp;《尚书》尧典篇云：“克明俊德，以亲九族。”克明者，犹能明、自明，言人能使大德明于外也。如晦在克明之先，必待俊德而始明，足以为圣贤良相之名。<br/><br/>&nbsp;&nbsp;&nbsp;&nbsp;杜如晦为贞观名臣，惜其天年不永，四载而卒，空留“房谋杜断”之名，岂不惜哉！助文皇成盛世大业，亦成其“克明”之字矣。<br/><br/>&nbsp;&nbsp;&nbsp;&nbsp;3、纳兰成德，字容若<br/><br/>&nbsp;&nbsp;&nbsp;&nbsp;纳兰词名满天下，不知其名字从何典故？君子有成人之美，亦有成己之愿，“成德”盖成己成人之德矣。容者，盛大之状；若者，香草之名。则容若乃“香草盛集”之谓也。《楚辞》多以香草美人暗喻君子，君子必成己成人之德，此纳兰名字之解乎？<br/><br/>&nbsp;&nbsp;&nbsp;&nbsp;成德本姓叶赫那拉，译为“纳兰”，遂使唇齿生香。纳兰容若，亦可解为纳幽兰而容香草，君子有慕兰之德、好洁之癖，此解无不可。然则成德为避康熙朝太子之讳，改名性德，虽文辞可观，失其本意也。今人多不知若为香草之名，以若为若许、若此之谓，虽仍可通，失其美人香草之本意矣。<br/><br/>&nbsp;&nbsp;&nbsp;&nbsp;4、申时行，字汝默<br/><br/>&nbsp;&nbsp;&nbsp;&nbsp;时行有二义，其一为时兴、风行之谓，其二为伤寒之谓，大抵患伤寒者多在春秋换季之时，病状无少长皆相似，且往往流行，故谓之时行。<br/><br/>&nbsp;&nbsp;&nbsp;&nbsp;汝默者，清静默然之谓也。清人张廷玉有云：“万言万当，不如一默”，此亦申氏所以教时行也。<br/><br/>&nbsp;&nbsp;&nbsp;&nbsp;时行者必风行天下，而汝当默然自守，无与时俱进，无随时而行；此名此字，意味深长。又时行为病，瘟疫行天下，书生唯一默而已。晚明风气，大抵如此，若不入于朋党，则归守一默。岂不痛哉！<br/><br/>&nbsp;&nbsp;&nbsp;&nbsp;5、萧望之，字长倩<br/><br/>&nbsp;&nbsp;&nbsp;&nbsp;太傅萧望之，汉之老臣也。以“之”为名，盛于魏晋南朝，望之及廷尉张释之可谓滥觞者。望之者，可谓人皆望之，亦可谓己望之。按“望”为仄声，则以“之”协调之，则字平气顺矣。<br/><br/>&nbsp;&nbsp;&nbsp;&nbsp;倩有二义，其一男子之美名，尤东方朔之“曼倩”；其二为笑语盈盈之貌，《诗》有之：“巧笑倩兮，美目盼兮。”后又以倩为请求之意，当不及于西汉。若以为男子美名，则身长高大、玉树临风之君子，谁人不愿望之；若以为笑语之貌，则美人顾盼，我亦望之，一段风流在其中矣。两解皆可通，令人不得不心驰神往。<br/><br/>&nbsp;&nbsp;&nbsp;&nbsp;6、傅以渐，字于磐<br/><br/>&nbsp;&nbsp;&nbsp;&nbsp;傅以渐者，清顺治三年状元，十二年太子太保，十五年授大学士、户部尚书，自古入仕拜相未有如此之速者。旋即称病归乡，至死不复出，可谓明于世<br/><br/>&nbsp;&nbsp;&nbsp;&nbsp;(为了访问速度,省略若干字)<br/><br/>&nbsp;&nbsp;&nbsp;&nbsp;雁徐徐飞至磐石之上，遂饮遂食，其乐悠悠。夫欲速则不达，鸿雁知循序渐进之义，其所以自保也。<br/><br/>&nbsp;&nbsp;&nbsp;&nbsp;《子规》云：“见人善，即思齐；纵去远，以渐跻。”见贤思齐，朝乾昔惕，此君子处世之道，可谓居于磐石之上。字之“于磐”，不亦宜乎！<br/><br/>&nbsp;&nbsp;&nbsp;&nbsp;7、杜黄裳，字遵素<br/><br/>&nbsp;&nbsp;&nbsp;&nbsp;杜黄裳早年，着惨绿之衣至侍郎孟炎家赴宴，孟炎夫人观之，语其子曰：“彼惨绿少年与众不同，必位至卿相。”黄裳遂有“惨绿少年”之号，正合“绿衣黄裳”典故矣。<br/><br/>&nbsp;&nbsp;&nbsp;&nbsp;黄者，正色也；裳者，下裙也。绿衣黄裳，以间色在上，而正色在下，此非本末倒置乎？以“遵素”为字，犹言遵素王也。素王者谁？孔子之谓也。孔子以至德生于末世，有生之年不能王天下；学者遵为素王，聊胜于无。<br/><br/>&nbsp;&nbsp;&nbsp;&nbsp;孔子之为素王，犹黄之为裳，时也运也，无可奈何。以黄裳为名，遵素为字，意味深远，千载之后，犹使人黯然神伤矣。<br/><br/>&nbsp;&nbsp;&nbsp;&nbsp;8、王猛，字景略<br/><br/>&nbsp;&nbsp;&nbsp;&nbsp;王猛扪虱谈天下，已而助秦王苻坚称霸一时，可与诸葛、管仲并立而三矣。《左传》昭公二十年有之：“惟有德者能以宽服民，其次莫如猛。”晋室南迁，中原陆沉，四海纷乱如麻，君子是故以猛纠之，虽未得上善，亦可以名垂青史也。<br/><br/>&nbsp;&nbsp;&nbsp;&nbsp;景略二字常见于后世，有元景略、李景略、独孤景略、吴景略之属，或为正名，或为表字，大抵皆出于王景略。二字不知出自何典？夫景者，日光照临谓之，仰慕信服谓之，勋业辽阔谓之；略者，韬略谓之，封疆谓之，巡狩谓之。景略二字，或解为韬略高远若日光照临，或解为勋业广大而封疆辽阔，皆为英雄所愿也。壮亦哉！<br/><br/>&nbsp;&nbsp;&nbsp;&nbsp;按：王猛有孙，生于五月初五日，俗谚以为恶月恶日。<br/><br/>&nbsp;&nbsp;&nbsp;&nbsp;王猛殊不以为然，曰：“昔孟尝君生于五月初五日，卒相齐而成大业。今吾孙亦生于此日，盖以镇恶月乎？”遂名为“镇恶”。数十载后，果为一代名将，所谓实称其名矣。<br/><br/>&nbsp;&nbsp;&nbsp;&nbsp;9、虞允文，字彬甫<br/><br/>&nbsp;&nbsp;&nbsp;&nbsp;宋朝养兵数百年，不能保有中原，亦不能守江淮，必待书生虞允文之出，而偏安之局始定。自古文人为将者，无过诸葛亮、虞允文、王守仁之流耳。《诗》有之：“允文文王，克开厥后。”谓有文德也。<br/><br/>&nbsp;&nbsp;&nbsp;&nbsp;宋人好以“甫”“夫”为字，王安石字介甫，韩腚凶纸诜颍皆此类也。按《春秋》古意，男子美称必用“甫”“父”，若仲尼之谓尼父然。仲尼曰：“质胜文则野,文胜质则史,文质彬彬,然后君子。”虞允文既以文德为名，以儒学为业，又奋起执干戈以卫社稷，终成功臣，可谓文质彬彬矣。<br/><br/>&nbsp;&nbsp;&nbsp;&nbsp;10、耶律楚材，字晋卿<br/><br/>&nbsp;&nbsp;&nbsp;&nbsp;《左传》襄公二十六年有之：“虽楚有材,晋实用之。”言楚大夫屡出奔晋，为晋所用，所以虽以楚之强，终不能独霸。耶律楚材乃辽太祖九世孙，仕金为员外郎；元太祖克燕京，咨以天下大事，遂为元谋臣，可谓楚材晋用矣。<br/><br/>&nbsp;&nbsp;&nbsp;&nbsp;耶律楚材事元太祖、太宗凡三十年，以文治国，制礼作乐，劝阻滥杀，赈济穷困，有大功于百姓。夫以契丹之种、辽室之后、元朝之臣，尊崇儒术，光大汉制，以儒臣之名称于后世，岂非出于夷狄而终用于华夏哉？名为“楚材”，字以“晋卿”，不亦宜哉！