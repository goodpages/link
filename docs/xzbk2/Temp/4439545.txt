&nbsp;&nbsp;神农以赭鞭鞭百草，尽知其平毒寒温之性，臭味所主，以播百谷，故天下号神农也。<br/><br/>&nbsp;&nbsp;赤松子者，神农时雨师也，服冰玉散，以教神农，能入火不烧。至昆仑山，常入西王母石室中，随风雨上下。炎帝少女追之，亦<br/><br/>&nbsp;&nbsp;得仙，俱去。至高辛时，复为雨师，游人间。今之雨师本是焉。<br/><br/>&nbsp;&nbsp;赤将子X者，黄帝时人也。不食五谷，而啖百草华。至尧时，为木工。能随风雨上下。时于市门中卖缴，故亦谓之缴父。<br/><br/>&nbsp;&nbsp;宁封子，黄帝时人也。世传为黄帝陶正，有异人过之，为其掌火。能出五色烟。久则以教封子，封子积火自烧，而随烟气上下。<br/><br/>&nbsp;&nbsp;视其灰烬，犹有其骨。时人共葬之宁北山中。故谓之宁封子。<br/><br/>&nbsp;&nbsp;缯撸槐山采药父也。好食松实。形体生毛，长七寸。两目更方。能飞行逐走马。以松子遗尧，尧不暇服。松者，简松也。时<br/><br/>&nbsp;&nbsp;受服者，皆三百岁。<br/><br/>&nbsp;&nbsp;彭祖者，殷时大夫也。姓钱，名铿。帝颛顼之孙，陆终氏之中子。历夏而至商末，号七百岁。常食桂芝。历阳有彭祖仙室。前世<br/><br/>&nbsp;&nbsp;云：祷请风雨，莫不辄应。常有两虎在祠左右。今日祠之讫地，则有两虎迹。<br/><br/>&nbsp;&nbsp;师门者，啸父弟子也。能使火。食桃葩。为孔甲龙师。孔甲不能修其心意，杀而埋之外野。一旦，风雨迎之。山木皆燔。孔甲祠<br/><br/>&nbsp;&nbsp;而祷之，未还而死。<br/><br/>&nbsp;&nbsp;前周葛由，蜀羌人也。周成王时，好刻木作羊卖之。一旦，乘木羊入蜀中，蜀中王侯贵人追之，上绥山绥山多桃，在峨眉山西南<br/><br/>&nbsp;&nbsp;，高无极也。随之者不复还，皆得仙道。故里谚曰：&amp;quot;得绥山一桃，虽不能仙，亦足以豪。&amp;quot;山下立祠数十处。<br/><br/>&nbsp;&nbsp;崔文子者，泰山人也。学仙于王子乔。子乔化为白U，而持药与文子。文子惊怪，引戈击U，中之，因堕其药。俯而视之，王子<br/><br/>&nbsp;&nbsp;乔之尸也。置之室中，覆以敝筐。须臾，化为大鸟。开而视之，翻然飞去。<br/><br/>&nbsp;&nbsp;冠先，宋人也。钓鱼为业。居睢水旁，百余年，得鱼，或放，或卖，或自食之。常冠带，好种荔，食其葩实焉。宋景公问其道，<br/><br/>&nbsp;&nbsp;不告，即杀之。后数十年，踞宋城门上，鼓琴，数十日乃去。宋人家家奉祠之。<br/><br/>&nbsp;&nbsp;琴高，赵人也。能鼓琴。为宋康王舍人。行涓彭之术，浮游冀州、涿郡间二百余年。后辞入涿水中，取龙子，与诸弟子期之。曰<br/><br/>&nbsp;&nbsp;：&amp;quot;明日皆洁斋候。&amp;quot;于水旁设祠屋。果乘赤鲤鱼出，来坐祠中。且有万人观之。留一月，乃复入水去。<br/><br/>&nbsp;&nbsp;陶安公者，六安铸冶师也。数行火。火一朝散上，紫色冲天。公伏冶下求哀。须臾。朱雀止冶上，曰：&amp;quot;安公！安公！冶与天通<br/><br/>&nbsp;&nbsp;。七月七日，迎汝以赤龙。&amp;quot;至时，安公骑之，从东南去。城邑数万人，豫祖安送之，皆辞诀。<br/><br/>&nbsp;&nbsp;有人入焦山七年，老君与之木钻，使穿一盘石，石厚五尺，曰：&amp;quot;此石穿；当得道。&amp;quot;积四十年，石穿，遂得神仙丹诀。<br/><br/>&nbsp;&nbsp;鲁少千者，山阳人也。汉文帝尝微服怀金过之，欲问其道。少千拄金杖，执象牙扇，出应门。<br/><br/>&nbsp;&nbsp;淮南王安，好道术。设厨宰以候宾客。正月上午，有八老公诣门求见。门吏曰王，王使吏自以意难之，曰：&amp;quot;吾王好长生，先生<br/><br/>&nbsp;&nbsp;无驻衰之术，未敢以闻。&amp;quot;公知不见，乃更形为八童子，色如桃花。王便见之，盛礼设乐，以享八公。援琴而弦，歌曰：&amp;quot;明明上天，<br/><br/>&nbsp;&nbsp;照四海兮。知我好道，公来下兮。公将与余，生羽毛兮。升腾青云，蹈梁甫兮。观见三光，遇北斗兮。驱乘风云，使玉女兮。&amp;quot;今所<br/><br/>&nbsp;&nbsp;谓淮南操是也。<br/><br/>&nbsp;&nbsp;刘根，字君安。京兆长安人也。汉成帝时，入嵩山学道。遇异人授以秘诀，遂得仙。能召鬼。颍川太守史祈以为妖，遣人召根，<br/><br/>&nbsp;&nbsp;欲戮之。至府，语曰：&amp;quot;君能使人见鬼，可使形见。不者，加戮。&amp;quot;根曰：&amp;quot;甚易。&amp;quot;借府君前笔砚书符，因以叩几；须臾，忽见五六鬼<br/><br/>&nbsp;&nbsp;，缚二囚于祈前。祈熟视，乃父母也。向根叩头曰：&amp;quot;小儿无状，分当万死。&amp;quot;叱祈曰：&amp;quot;汝子孙不能光荣先祖，何得罪神仙，乃累亲<br/><br/>&nbsp;&nbsp;如此。&amp;quot;祈哀惊悲泣，顿首请罪。根默然忽去，不知所之。<br/><br/>&nbsp;&nbsp;汉明帝时，尚书郎河东王乔，为邺令。乔有神术，每月朔，尝自县诣台。帝怪其来数，而不见车骑；密令太史候望之。言其临至<br/><br/>&nbsp;&nbsp;时，辄有双凫，从东南飞来。因伏伺，见凫，举罗张之，但得一双舄。使尚书识视，四年中所赐尚书官属履也。<br/><br/>&nbsp;&nbsp;蓟子训，不知所从来。东汉时，到洛阳见公卿，数十处，皆持斗酒片脯候之。曰：&amp;quot;远来无所有，示致微意。&amp;quot;坐上数百人，饮啖<br/><br/>&nbsp;&nbsp;终日不尽。去后，皆见白云起，从旦至暮。时有百岁公说：小儿时见训卖药会稽市，颜色如此。训不乐住洛，遂遁去。正始中，有人<br/><br/>&nbsp;&nbsp;于长安东霸城，见与一老公共摩挲铜人，相谓曰：&amp;quot;适见铸此，已近五百岁矣。&amp;quot;见者呼之曰：&amp;quot;蓟先生小住。&amp;quot;并行应之。视若迟徐，<br/><br/>&nbsp;&nbsp;而走马不及。<br/><br/>&nbsp;&nbsp;汉阴生者，长安渭桥下乞小儿也。常于市中丐，市中厌苦，以粪洒之。旋复在市中乞，衣不见污如故。长吏知之，械收系，着桎<br/><br/>&nbsp;&nbsp;梏，而续在市乞。又械欲杀之，乃去。洒之者家，屋室自坏，杀十数人。长安中谣言曰：&amp;quot;见乞儿与美酒，以免破屋之咎。&amp;quot;<br/><br/>&nbsp;&nbsp;谷城乡平常生，不如何所人也。数死而复生。时人为不然。后大水出，所害非一，而平辄在缺门山上大呼言：平常生在此。云复<br/><br/>&nbsp;&nbsp;雨，水五日必止。止，则上山求祠之。但见平衣杖革带。后数十年，复为华阴市门卒。<br/><br/>&nbsp;&nbsp;左慈，字符放，庐江人也。少有神通。尝在曹公座，公笑顾众宾曰：&amp;quot;今日高会，珍羞略备。所少者，吴松江鲈鱼为脍。&amp;quot;放曰：<br/><br/>&nbsp;&nbsp;&amp;quot;此易得耳。&amp;quot;因求铜盘贮水，以竹竿饵钓于盘中，须臾，引一鲈鱼出。公大拊掌，会者皆惊。公曰：&amp;quot;一鱼不周坐客，得两为佳。&amp;quot;放<br/><br/>&nbsp;&nbsp;乃复饵钓之。须臾，引出，皆三尺余，生鲜可爱。公便自前脍之，周赐座席。公曰：&amp;quot;今既得鲈，恨无蜀中生姜耳。&amp;quot;放曰：&amp;quot;亦可得<br/><br/>&nbsp;&nbsp;也。&amp;quot;公恐其近道买，因曰：&amp;quot;吾昔使人至蜀买锦，可敕人告吾使；使增市二端。&amp;quot;人去，须臾还，得生姜。又云：&amp;quot;于锦肆下见公使，<br/><br/>&nbsp;&nbsp;已敕增市二端。&amp;quot;后经岁余，公使还，果增二端。问之，云：&amp;quot;昔某月某日，见人于肆下，以公敕敕之。&amp;quot;后公出近郊，士人从者百数<br/><br/>&nbsp;&nbsp;，放乃赉酒一罂，脯一片，手自倾罂，行酒百官，百官莫不醉饱。公怪，使寻其故。行视沽酒家，昨悉亡其酒脯矣。公怒，阴欲杀放<br/><br/>&nbsp;&nbsp;。放在公座，将收之，却入壁中，霍然不见。乃募取之。或见于市，欲捕之，而市人皆放同形，莫知谁是。后人遇放于阳城山头，因<br/><br/>&nbsp;&nbsp;复逐之。遂走入羊群。公知不可得，乃令就羊中告之，曰：&amp;quot;曹公不复相杀，本试君术耳。今既验，但欲与相见。&amp;quot;忽有一老羝，屈前<br/><br/>&nbsp;&nbsp;两膝，人立而言曰：&amp;quot;遽如许。&amp;quot;人即云：&amp;quot;此羊是。&amp;quot;竞往赴之。而群羊数百，皆变为羝，并屈前膝，人立，云：&amp;quot;遽如许。&amp;quot;于是遂莫<br/><br/>&nbsp;&nbsp;知所取焉。老子曰：&amp;quot;吾之所以为大患者，以吾有身也；及吾无身，吾有何患哉。&amp;quot;若老子之俦，可谓能无身矣。岂不远哉也。<br/><br/>&nbsp;&nbsp;孙策欲渡江袭许，与于吉俱行、时大旱。所在览鳎策催诸将士，使速引船，或身自早出督切。见将吏多在吉许。策因此激怒，<br/><br/>&nbsp;&nbsp;言：&amp;quot;我为不如吉耶？而先趋附之。&amp;quot;便使收吉至，呵问之曰：&amp;quot;天旱不雨，道路艰涩，不时得过。故自早出，而卿不同忧戚，安坐船<br/><br/>&nbsp;&nbsp;中，作鬼物态，败吾部伍。今当相除。&amp;quot;令人缚置地上暴之，使请雨若能感天，日中雨者，当原赦；不尔，行诛。俄而云气上蒸，肤<br/><br/>&nbsp;&nbsp;寸而合；比至日中，大雨总至，溪涧盈溢。将士喜悦，以为吉必见原，并往庆慰。策遂杀之。将士哀惜，藏其尸。天夜，忽更兴云覆<br/><br/>&nbsp;&nbsp;之。明旦往视，不知所在。策既杀吉，每独坐，彷佛见吉在左右。意深恶之，颇有失常。后治疮方差，而引镜自照，见吉在镜中，顾<br/><br/>&nbsp;&nbsp;而弗见。如是再三。扑镜大叫，疮皆崩裂，须臾而死。(吉，琅琊人，道士。)<br/><br/>&nbsp;&nbsp;介琰者，不知何许人也。住建安方山，从其师白羊公杜受玄一无为之道。能变化隐形。尝往来东海，暂过秣陵，与吴主相闻。吴<br/><br/>&nbsp;&nbsp;主留琰，乃为琰架宫庙，一日之中，数遣人往问起居。琰或为童子，或为老翁，无所食啖，不受饷遗。吴主欲学其术，琰以吴主多内<br/><br/>&nbsp;&nbsp;御，积月不教。吴主怒，敕缚琰，着甲士引弩射之。弩发，而绳缚犹存不知琰之所之。<br/><br/>&nbsp;&nbsp;吴时有徐光者，尝行术于市里：从人乞瓜，其主勿与，便从索瓣，杖地种之；俄而瓜生，蔓延，生花，成实；乃取食之，因赐观<br/><br/>&nbsp;&nbsp;者。鬻者反视所出卖，皆亡耗矣。凡言水旱甚验。过大将军孙D门，褰衣而趋，左右垂践。或问其故。答曰：&amp;quot;流血臭腥不可耐。&amp;quot;D<br/><br/>&nbsp;&nbsp;闻恶而杀之。斩其首，无血。及D废幼帝，更立景帝，将拜陵，上车，有大风荡D车，车为之倾。见光在松树上拊手指挥嗤笑之，D<br/><br/>&nbsp;&nbsp;问侍从，皆无见者。俄而景帝诛D。<br/><br/>&nbsp;&nbsp;葛玄，宅孝先，从左元放受九丹液仙经。与客对食，言及变化之事，客曰：&amp;quot;事毕，先生作一事特戏者。&amp;quot;玄曰：&amp;quot;君得无即欲有<br/><br/>&nbsp;&nbsp;所见乎？&amp;quot;乃嗽口中饭，尽变大蜂数百，皆集客身，亦不螫人。久之，玄乃张口，蜂皆飞入，玄嚼食之，是故饭也。又指虾蟆及诸行<br/><br/>&nbsp;&nbsp;虫燕雀之属，使舞，应节如人。冬为客设生瓜枣，夏致冰雪。又以数十钱使人散投井中，玄以一器于井上呼之，钱一一飞从井出。为<br/><br/>&nbsp;&nbsp;客设酒，无人传杯，杯自至前，如或不尽，杯不去也。尝与吴主坐楼上，见作请雨土人，帝曰：&amp;quot;百姓思雨，宁可得乎？&amp;quot;玄曰：&amp;quot;雨<br/><br/>&nbsp;&nbsp;易得耳！&amp;quot;乃书符着社中，顷刻间，天地晦冥，大雨流淹。帝曰：&amp;quot;水中有鱼乎？&amp;quot;玄复书符掷水中，须臾，有大鱼数百头。使人治之<br/><br/>&nbsp;&nbsp;。<br/><br/>&nbsp;&nbsp;吴猛，濮阳人。仕吴，为西安令，因家分宁。性至孝。遇至人丁义，授以神方；又得秘法神符，道术大行。尝见大风，书符掷屋<br/><br/>&nbsp;&nbsp;上，有青乌衔去。风即止。或问其故。曰：&amp;quot;南湖有舟，遇此风，道士求救。&amp;quot;验之果然。西安令于庆死，已三日，猛曰：&amp;quot;数未尽，<br/><br/>&nbsp;&nbsp;当诉之于天。&amp;quot;遂卧尸旁，数日，与令俱起。后将弟子回豫章，江水大急，人不得渡；猛乃以手中白羽扇画江水，横流，遂成陆路，<br/><br/>&nbsp;&nbsp;徐行而过，过讫，水复。观者骇异。尝守浔阳，参军周家有狂风暴起，猛即书符掷屋上，须臾风静。<br/><br/>&nbsp;&nbsp;园客者，济阴人也。貌美，邑人多欲妻之，客终不娶。尝种五色香草，积数十年，服食其实。忽有五色神蛾，止香草之上，客收<br/><br/>&nbsp;&nbsp;而荐之以布，生桑蚕焉。至蚕时，有神女夜至，助客养蚕，亦以香草食蚕。得茧百二十头，大如瓮，每一茧缫六七日乃尽。缫讫，女<br/><br/>&nbsp;&nbsp;与客俱仙去，莫知所如。<br/><br/>&nbsp;&nbsp;汉，董永，千乘人。少偏孤，与父居肆，力田亩，鹿车载自随。父亡，无以葬，乃自卖为奴，以供丧事。主人知其贤，与钱一万<br/><br/>&nbsp;&nbsp;，遣之。永行，三年丧毕，欲还主人，供其奴职。道逢一妇人曰：&amp;quot;愿为子妻。&amp;quot;遂与之俱。主人谓永曰：&amp;quot;以钱与君矣。&amp;quot;永曰：&amp;quot;蒙<br/><br/>&nbsp;&nbsp;君之惠，父丧收藏，永虽小人，必欲服勤致力，以报厚德。&amp;quot;主曰：&amp;quot;妇人何能？&amp;quot;永曰：&amp;quot;能织。&amp;quot;主曰：&amp;quot;必尔者，但令君妇为我织缣<br/><br/>&nbsp;&nbsp;百疋。&amp;quot;于是永妻为主人家织，十日而毕。女出门，谓永曰：&amp;quot;我，天之织女也。缘君至孝，天帝令我助君偿债耳。&amp;quot;语毕，凌空而去<br/><br/>&nbsp;&nbsp;而去，不知所在。<br/><br/>&nbsp;&nbsp;初，钩弋夫人有罪，以谴死，既殡，尸不臭，而香闻十余里。因葬云陵，上哀悼之。又疑其非常人，乃发冢开视，棺空无尸，惟<br/><br/>&nbsp;&nbsp;双履存一云。昭帝即位，改葬之，棺空无尸，独丝履存焉。<br/><br/>&nbsp;&nbsp;汉时有杜兰香者，自称南康人氏。以建业四年春，数诣张传。传年十七，望见其车在门外，婢通言：&amp;quot;阿母所生，遗授配君，可<br/><br/>&nbsp;&nbsp;不敬从？&amp;quot;传，先名改硕，硕呼女前，视，可十六七，说事邈然久远。有婢子二人：大者萱支，小者松支。钿车青牛上，饮食皆备。<br/><br/>&nbsp;&nbsp;作诗曰：&amp;quot;阿母处灵岳，时游云霄际。众女侍羽仪，不出墉宫外。飘轮送我来，岂复耻尘秽。从我与福俱，嫌我与祸会。&amp;quot;至其年八月<br/><br/>&nbsp;&nbsp;旦，复来，作诗曰：&amp;quot;逍遥云汉间，呼吸发九嶷。流汝不稽路，弱水何不之。&amp;quot;出薯●子三枚，大如鸡子，云：&amp;quot;食此，令君不畏风波<br/><br/>&nbsp;&nbsp;，辟寒温。&amp;quot;硕食二枚，欲留一，不肯，令硕食尽。言：&amp;quot;本为君作妻，情无旷远，以年命未合，且小乖，大岁东方卯，当还求君。&amp;quot;<br/><br/>&nbsp;&nbsp;兰香降时，硕问祷祀何如。香曰：&amp;quot;消魔自可愈疾，淫祀无益。&amp;quot;香以药为消魔。<br/><br/>&nbsp;&nbsp;魏济北郡从事掾弦超，字义起，以嘉平中夜独宿，梦有神女来从之。自称：&amp;quot;天上玉女，东郡人，姓成公，字知琼，早失父母，<br/><br/>&nbsp;&nbsp;天帝哀其孤苦，遣令下嫁从夫。&amp;quot;超当其梦也，精爽感悟，嘉其美异，非常人之容，觉寤钦想，若存若亡，如此三四夕。一旦，显然<br/><br/>&nbsp;&nbsp;来游，驾辎Z车，从八婢，服绫罗绮绣之衣，姿颜容体，状若飞仙，自言年七十，视之如十五六女。车上有壶}，青白琉璃五具。食<br/><br/>&nbsp;&nbsp;啖奇异，馔具醴酒，与超共饮食。谓超曰：&amp;quot;我，天上玉女，见遣下嫁，故来从君，不谓君德。宿时感运，宜为夫妇。不能有益，亦<br/><br/>&nbsp;&nbsp;不能为损。然往来常可得驾轻车，乘肥马，饮食常可得远味，异膳，缯素常可得充用不乏。然我神人，不为君生子，亦无妒忌之性，<br/><br/>&nbsp;&nbsp;不害君婚姻之义。遂为夫妇。&amp;quot;赠诗一篇，其文曰：&amp;quot;飘浮勃逢敖，曹云石滋芝。一英不须润，至德与时期。神仙岂虚感，应运来相之<br/><br/>&nbsp;&nbsp;。纳我荣五族，逆我致祸。&amp;quot;此其诗之大较，其文二百余言，不能尽录。兼注易七卷，有卦，有象，以彖为属。故其文言既有义理<br/><br/>&nbsp;&nbsp;，又可以占吉凶，犹扬子之太玄，薛氏之中经也。超皆能通其旨意，用之占候，作夫妇经。七八年，父母为超娶妇之后，分日而燕，<br/><br/>&nbsp;&nbsp;分夕而寝，夜来晨去，倏忽若飞，唯超见之，他人不见。虽居室，辄闻人声，常见踪迹，然不睹其形。后人怪问，漏泄其事；玉女<br/><br/>&nbsp;&nbsp;遂求去。云：&amp;quot;我，神人也。虽与君交，不愿人知，而君性疏漏，我今本末已露，不复与君通接。积年交结，恩义不轻；一旦分别，<br/><br/>&nbsp;&nbsp;岂不怆恨？势不得不尔。各自努力！&amp;quot;又呼侍御下酒，饮啖，发簏，取织成裙衫两副遗超。又赠诗一首，把臂告辞，涕泣流离，肃然<br/><br/>&nbsp;&nbsp;升车，去若飞迅。超忧感积日，殆至委顿。去后五年。超奉郡使至洛，到济北鱼山下，陌上西行，遥望曲道头有一马车，似知琼。驱<br/><br/>&nbsp;&nbsp;驰至前，果是也。遂披帷相见，悲喜交切。控左援绥，同乘至洛。遂为室家，克复旧好。至太康中，犹在。但不日日往来，每于三月<br/><br/>&nbsp;&nbsp;三日，五月五日，七月七日，九月九日旦，十五日辄下，往来经宿而去。张茂先为之作神女赋。<br/><br/>&nbsp;&nbsp;搜神记卷二<br/><br/>&nbsp;&nbsp;寿光侯者，汉章帝时人也。能劾百鬼众魅，令自缚见形。其乡人有妇为魅所病，侯为劾之，得大蛇数丈，死于门外，妇因以安。<br/><br/>&nbsp;&nbsp;又有大树，树有精，人止其下者死，鸟过之亦坠。侯劾之，树盛夏枯落，有大蛇，长七八丈，悬死树间。章帝闻之，征问。对曰：&amp;quot;<br/><br/>&nbsp;&nbsp;有之。&amp;quot;帝曰：&amp;quot;殿下有怪，夜半后，常有数人，绛衣，披发，持火相随。岂能劾之？&amp;quot;侯曰：&amp;quot;此小怪，易消耳。&amp;quot;帝伪使三人为之。<br/><br/>&nbsp;&nbsp;侯乃设法，三人登时仆地，无气。帝惊曰：&amp;quot;非魅也，朕相试耳。&amp;quot;即使解之。或云：&amp;quot;汉武帝时，殿下有怪常见，朱衣，披发，相随<br/><br/>&nbsp;&nbsp;，持烛而走。帝谓刘凭曰：‘卿可除此否？‘凭曰：‘可。‘乃以青符掷之，见数鬼倾地。帝惊曰：‘以相试耳。‘解之而苏。&amp;quot;<br/><br/>&nbsp;&nbsp;樊英，隐于壶山。尝有暴风从西南起，英谓学者曰：&amp;quot;成都市火甚盛。&amp;quot;因含水嗽之。乃命计其时日，后有从蜀来者，云：&amp;quot;是日<br/><br/>&nbsp;&nbsp;大火，有云从东起，须臾大雨火遂灭。&amp;quot;<br/><br/>&nbsp;&nbsp;闽中有徐登者，女子化为丈夫，与东阳赵m，并善方术。时遭兵乱，相遇于溪，各矜其所能。登先禁溪水为不流，m次禁杨柳为<br/><br/>&nbsp;&nbsp;生。二人相视而笑。登年长，m师事之。后登身故，m东入长安，百姓未知，m乃升茅屋，据鼎而爨。主人惊怪，m笑而不应，屋<br/><br/>&nbsp;&nbsp;亦不损。<br/><br/>&nbsp;&nbsp;赵m尝临水求渡，船人不许。m乃张帷盖，坐其中，长啸呼风，乱流而济。于是百姓敬服，从者如归。长安令恶其惑众，收杀之<br/><br/>&nbsp;&nbsp;。民为立祠于永康，至今蚊蚋不能入。<br/><br/>&nbsp;&nbsp;徐登、赵m，贵尚清俭，祀神以东流水，削桑皮以为脯。<br/><br/>&nbsp;&nbsp;陈节访诸神，东海君以织成青襦一领遗之。<br/><br/>&nbsp;&nbsp;宣城边洪，为广阳领校，母丧归家。韩友往投之，时日已暮，出告从者：&amp;quot;速装束，吾当夜去。&amp;quot;从者曰：&amp;quot;今日已暝，数十里草<br/><br/>&nbsp;&nbsp;行，何急复去？&amp;quot;友曰：&amp;quot;此间血覆地，宁可复住。&amp;quot;苦留之，不得。其夜，洪H发狂，绞杀两子，丈备尽Ｓ猪礁告径人，皆被创，<br/><br/>&nbsp;&nbsp;因走亡，数日，乃于宅前林中得之，已自经死。<br/><br/>&nbsp;&nbsp;鞠道龙，善为幻术。尝云：&amp;quot;东海人黄公，善为幻，制蛇，御虎。常佩赤金刀。及衰老，饮酒过度。秦末，有白虎见于东海，诏<br/><br/>&nbsp;&nbsp;遣黄公以赤刀往厌之；术既不行，遂为虎所杀。&amp;quot;<br/><br/>&nbsp;&nbsp;谢纠，尝食客，以朱书符投井中，有一双鲤鱼跳出，即命作脍。一坐皆得遍。<br/><br/>&nbsp;&nbsp;晋永嘉中，有天竺胡人，来渡江南。其人有数术：能断舌复续，吐火。所在人士聚观。将断时，先以舌吐示宾客，然后刀截，血<br/><br/>&nbsp;&nbsp;流覆地，乃取置器中，传以示人，视之舌头，半舌犹在，既而还取含续之。坐有顷，坐人见舌则如故，不知其实断否。其续断，取绢<br/><br/>&nbsp;&nbsp;布，与人合执一头，对翦中断之；已而取两断合视，绢布还连续，无异故体。时人多疑以为幻，阴乃试之，真断绢也。其吐火，先有<br/><br/>&nbsp;&nbsp;药在器中，取火一片，与黍(食唐)合之，再三吹呼，已而张口，火满口中，因就k取以炊，则火也。又取书纸及绳缕之属，投火中，<br/><br/>&nbsp;&nbsp;众共视之，见其烧k了尽；乃拨灰中，举而出之，故向物也。<br/><br/>&nbsp;&nbsp;扶南王范寻养虎于山，有犯罪者，投与虎，不噬，乃宥之。故山名大虫，亦名大灵。又养鳄鱼十头，若犯罪者，投与鳄鱼，不噬<br/><br/>&nbsp;&nbsp;，乃赦之，无罪者皆不噬。故有鳄鱼池。又尝煮水令沸，以金指环投汤中，然后以手探汤：其直者，手不烂，有罪者，入汤即焦。<br/><br/>&nbsp;&nbsp;戚夫人侍儿贾佩兰，后出为扶风人段儒妻，说：&amp;quot;在宫内时，尝以弦管歌舞相欢娱，竞为妖服以趋良时。十月十五日，共入灵女<br/><br/>&nbsp;&nbsp;庙，以豚黍乐神，吹笛，击筑，歌上灵之曲。既而相与连臂踏地为节，歌赤凤皇来，乃巫俗也。至七月七日，临百子池，作于阗乐，<br/><br/>&nbsp;&nbsp;乐毕，以五色缕相羁，谓之‘相连绶。‘八月四日，出雕房北户，竹下围棋。胜者，终年有福；负者，终年疾病。取丝缕，就北辰星<br/><br/>&nbsp;&nbsp;求长命，乃免。九月，佩茱萸，食蓬饵，饮菊花酒，令人长命。菊花舒时，詹删ヒ叮杂黍米之，至来年九月九日始熟，就饮焉，<br/><br/>&nbsp;&nbsp;故谓之‘菊花酒。‘正月上辰，出池边盥濯，食蓬饵，以祓妖邪。三月上已，张乐于流水。如此终岁焉。&amp;quot;<br/><br/>&nbsp;&nbsp;汉武帝时，幸李夫人，夫人卒后，帝思念不已。方士齐人李少翁，言能致其神。乃夜施帷帐，明灯烛，而令帝居他帐遥望之。见<br/><br/>&nbsp;&nbsp;美女居帐中，如李夫人之状，还幄坐而步，又不得就视。帝愈益悲感，为作诗曰：&amp;quot;是耶？非耶？立而望之，偏婀娜，何冉冉其来迟<br/><br/>&nbsp;&nbsp;！&amp;quot;令乐府诸音家弦歌之。<br/><br/>&nbsp;&nbsp;汉北海营陵有道人，能令人与已死人相见。其同郡人妇死已数年，闻而往见之，曰：&amp;quot;愿令我一见亡妇，死不恨矣。&amp;quot;道人曰：&amp;quot;<br/><br/>&nbsp;&nbsp;卿可往见之。若闻鼓声，即出，勿留。&amp;quot;乃语其相见之术。俄而得见之；于是与妇言语，悲喜恩情如生。良久，闻鼓声，恨恨不能得<br/><br/>&nbsp;&nbsp;住，当出户时，忽掩其衣裾户间，掣绝而去。至后岁余，此人身亡。家葬之，开冢，见妇棺盖下有衣裾。<br/><br/>&nbsp;&nbsp;吴孙休有疾，求觋视者，得一人，欲试之。乃杀鹅而埋于苑中，架小屋，施床几，以妇人屐履服物着其上。使觋视之，告曰：&amp;quot;<br/><br/>&nbsp;&nbsp;若能说此冢中鬼妇人形状者，当加厚赏，而即信矣。&amp;quot;竟日无言。帝推问之急，乃曰：&amp;quot;实不见有鬼，但见一白头鹅立墓上，所以不即<br/><br/>&nbsp;&nbsp;白之。疑是鬼神变化作此相，当候其真形而定。不复移易，不知何故，敢以实上。&amp;quot;<br/><br/>&nbsp;&nbsp;吴孙峻杀朱主，埋于石子冈。归命即位，将欲改葬之，冢墓相亚，不可识别。而宫人颇识主亡时所着衣服，乃使两巫各住一处，<br/><br/>&nbsp;&nbsp;以伺其灵，使察鉴之，不得相近。久时，二人俱白见一女人，年可三十余，上着青锦束头，紫白袷裳，丹绨丝履，从石子冈上半冈，<br/><br/>&nbsp;&nbsp;而以手抑膝长太息，小住须臾，更进一冢上，便止，徘徊良久，奄然不见。二人之言，不谋而合。于是开冢，衣服如之。<br/><br/>&nbsp;&nbsp;夏侯弘自云见鬼，与其言语。镇西谢尚所乘马忽死，忧恼甚至。谢曰：&amp;quot;卿若能令此马生者，卿真为见鬼也。&amp;quot;弘去良久，还曰：<br/><br/>&nbsp;&nbsp;&amp;quot;庙神乐君马，故取之。今当活。&amp;quot;尚对死马坐，须臾，马忽自门外走还，至马尸间，便灭，应时能动，起行。谢曰：&amp;quot;我无嗣，是我<br/><br/>&nbsp;&nbsp;一身之罚。&amp;quot;弘经时无所告。曰：&amp;quot;顷所见，小鬼耳，必不能辨此源由。&amp;quot;后忽逢一鬼，乘新车，从十许人，着青丝布袍。弘前提牛鼻<br/><br/>&nbsp;&nbsp;，车中人谓弘曰：&amp;quot;何以见阻？&amp;quot;弘曰：&amp;quot;欲有所问。镇西将军谢尚无儿。此君风流令望，不可使之绝祀。&amp;quot;军中人动容曰：&amp;quot;君所道正<br/><br/>&nbsp;&nbsp;是仆儿。年少时，与家中婢通誓约不再婚，而违约；今此婢死，在天诉之，是故无儿。&amp;quot;弘具以告。谢曰：&amp;quot;吾少时诚有此事。&amp;quot;弘于<br/><br/>&nbsp;&nbsp;江陵，见一大鬼，提矛戟，有随从小鬼数人。弘畏惧，下路避之。大鬼过后，捉得一小鬼，问：&amp;quot;此何物？&amp;quot;曰：&amp;quot;杀人以此矛戟，若<br/><br/>&nbsp;&nbsp;中心腹者，无不辄死。&amp;quot;弘曰：&amp;quot;治此病有方否？&amp;quot;鬼曰：&amp;quot;以乌鸡薄之，即差。&amp;quot;弘曰：&amp;quot;今欲何行？&amp;quot;鬼曰：&amp;quot;当至荆、扬二州尔。&amp;quot;时<br/><br/>&nbsp;&nbsp;比日行心腹病，无有不死者，弘乃教人杀乌鸡以薄之，十不失八九。今治中恶辄用乌鸡薄之者，弘之由也。<br/><br/>&nbsp;&nbsp;搜神记卷三<br/><br/>&nbsp;&nbsp;汉永平中，会稽钟离意，字子阿，为鲁相。到官，出私钱万三千文，付户曹孔诉，修夫子车。身入庙，拭几席剑履。男子张伯除<br/><br/>&nbsp;&nbsp;堂下草，土中得玉璧七枚，伯怀其一，以六枚白意。意令主簿安置几前，孔子教授堂下床首有悬瓮，意召孔诉问：&amp;quot;此何瓮也？&amp;quot;对曰<br/><br/>&nbsp;&nbsp;：&amp;quot;夫子瓮也。背有丹书，人莫敢发也，&amp;quot;意曰：&amp;quot;夫子，圣人。所以遗瓮，欲以悬示后贤。&amp;quot;因发之。中得素书，文曰：&amp;quot;后世修吾书<br/><br/>&nbsp;&nbsp;，董仲舒。护吾车拭吾履，发吾笥，会稽钟离意。璧有七，张伯藏其一。意即召问：&amp;quot;璧有七，何藏一耶？&amp;quot;伯叩头出之。<br/><br/>&nbsp;&nbsp;段医，字符章，广汉新都人也。习易经，明风角。有一生来学。积年，自谓略究要术，辞归乡里。医为合膏药，找约蚴榉庥谕<br/><br/>&nbsp;&nbsp;中，告生曰：&amp;quot;有急，发视之。&amp;quot;生到葭萌，与吏争度津。吏挝破从者头。生开筒得书，言：&amp;quot;到葭萌，与吏斗，头破者，以此膏裹之<br/><br/>&nbsp;&nbsp;。&amp;quot;生用其言，创者即愈。<br/><br/>&nbsp;&nbsp;右扶风臧仲英，为侍御史。家人作食，设案，有不清尘土投污之。炊临熟，不知釜处。兵弩自行。火从箧簏中起，衣物尽烧，而<br/><br/>&nbsp;&nbsp;箧簏故完。妇女婢使，一旦尽失其镜；数日，从堂下掷庭中，有人声言：&amp;quot;还汝镜。&amp;quot;女孙年三四岁，亡之，求，不知处；两三日，乃<br/><br/>&nbsp;&nbsp;于圊中粪下啼。若此非一。汝南许季山者，素善卜卦，卜之，曰：&amp;quot;家当有老青狗物、内中侍御者名益喜，与共为之。诚欲绝，杀此<br/><br/>&nbsp;&nbsp;狗，遣益喜归乡里。&amp;quot;仲英从之，怪遂绝。后徙为太尉长史，迁鲁相。<br/><br/>&nbsp;&nbsp;太尉乔玄，字公祖，梁国人也。初为司徒长史，五月末，于中门卧，夜半后，见东壁正白，如开门明。呼问左右。左右莫见。因<br/><br/>&nbsp;&nbsp;起自往手扪摸之，壁自如故。还床，复见。心大怖恐。其友应劭，适往候之，语次相告。劭曰。&amp;quot;乡人有董彦兴者，即许季山外孙也<br/><br/>&nbsp;&nbsp;。其探赜索隐，穷神知化，虽眭孟，京房，无以过也。然天性褊狭，羞于卜，筮者间来候师。&amp;quot;王叔茂谓往迎之。须臾，便与俱来。<br/><br/>&nbsp;&nbsp;公祖虚礼盛馔，下席行觞。彦兴自陈：&amp;quot;下土诸生，无他异分。币重言甘，诚有qe。颇能别者，愿得从事。&amp;quot;公祖辞让再三，尔乃听<br/><br/>&nbsp;&nbsp;之，曰：&amp;quot;府君当有怪，白光如门明者。然不为害也。六月上旬，鸡明时，闻南家哭，即吉。到秋节，迁北行，郡以金为名。位至将<br/><br/>&nbsp;&nbsp;军三公。&amp;quot;公祖曰：&amp;quot;怪异如此，救族不暇，何能致望于所不图？此相饶耳。&amp;quot;至六月九日，未明。太尉杨秉暴薨。七月七日，拜钜鹿<br/><br/>&nbsp;&nbsp;太守。&amp;quot;钜&amp;quot;边有金。后为&amp;quot;度辽将军，&amp;quot;历登三事。<br/><br/>&nbsp;&nbsp;管辂，字公明，平原人也。善易卜。安平太守东莱王基，字伯舆，家数有怪，使辂筮之。卦成，辂曰：&amp;quot;君之卦，当有贱妇人，<br/><br/>&nbsp;&nbsp;生一男，堕地，便走入灶中死。又，床上当有一大蛇，衔笔，大小共视，须臾便去。又，乌来入室中，与燕共斗，燕死，乌去。有此<br/><br/>&nbsp;&nbsp;三卦。&amp;quot;基大惊曰：&amp;quot;精义之致，乃至于此，幸为占其吉凶。&amp;quot;辂曰：&amp;quot;非有他祸，直客(一作官。)舍久远，魑魅罔两，共为怪耳。儿生<br/><br/>&nbsp;&nbsp;便走，非能自走，直宋无忌之妖将其入灶也。大蛇衔笔者，直老书佐耳。乌与燕斗者，直老铃下耳。夫神明之正，非妖能害也。万物<br/><br/>&nbsp;&nbsp;之变，非道所止也。久远之浮精，必能之定数也。今卦中见象，而不见其凶，故知假托之数，非妖咎之征，自无所忧也。昔高宗之鼎<br/><br/>&nbsp;&nbsp;，非雉所g；太戊之阶，非桑所生。然而野鸟一g，武丁为高宗；桑谷暂生，太戊以兴焉。知三事不为吉祥，愿府君安身养德，从容<br/><br/>&nbsp;&nbsp;光大，勿以神奸，污累天真。&amp;quot;后卒无他。迁安南督军后，辂乡里乃太原，问辂：&amp;quot;君往者为王府君论怪云：‘老书佐为蛇，老铃下为<br/><br/>&nbsp;&nbsp;乌，‘此本皆人。何化之微贱乎？为见于爻象出君意乎？&amp;quot;辂言：&amp;quot;苟非性与天道，何由背爻象而任心胸者乎？夫万物之化，无有常形<br/><br/>&nbsp;&nbsp;；人之变异，无有定体。或大为小，或小为大，固无优劣。万物之化，一例之道也。是以夏鲧天子之父，赵王如意，汉高之子，而鲧<br/><br/>&nbsp;&nbsp;为黄熊，意为苍狗，斯亦至尊之位，而为黔喙之类也。况蛇者协辰巳之位，乌者栖太阳之精，此乃腾黑之明象，白日之流景。如书佐<br/><br/>&nbsp;&nbsp;、铃下，各以微躯，化为蛇乌，不亦过乎。&amp;quot;<br/><br/>&nbsp;&nbsp;管辂至平原，见颜超貌主夭亡。颜父乃求辂延命。辂曰：&amp;quot;子归，觅清酒鹿脯一斤，卯日，刈麦地南大桑树下，有二人围位，次<br/><br/>&nbsp;&nbsp;但酌酒置脯，饮尽更斟，以尽为度。若问汝，汝但拜之，勿言。必合有人救汝。&amp;quot;颜依言而往，果见二人围，频置脯，斟酒于前。<br/><br/>&nbsp;&nbsp;其人贪戏，但饮酒食脯。不顾数巡，北边坐者忽见颜在，叱曰：&amp;quot;何故在此？&amp;quot;颜惟拜之。南面坐者语曰：&amp;quot;适来饮他酒脯，宁无情乎<br/><br/>&nbsp;&nbsp;？&amp;quot;北坐者曰：&amp;quot;文书已定。&amp;quot;南坐者曰：&amp;quot;借文书看之。&amp;quot;见超寿止可十九岁，乃取笔挑上语曰：&amp;quot;救汝至九十年活。&amp;quot;颜拜而回。管语<br/><br/>&nbsp;&nbsp;颜曰：&amp;quot;大助子，且喜得增寿。北边坐人是北斗，南边坐人是南斗。南斗注生，北斗主死。凡人受胎，皆从南斗过北斗；所有祈求，<br/><br/>&nbsp;&nbsp;皆向北斗。&amp;quot;<br/><br/>&nbsp;&nbsp;信都令家妇女惊恐，更互疾的。使辂筮之。辂曰：&amp;quot;君北堂西头有两死男子：一男持矛，一男持弓箭。头在壁内，脚在壁外。持<br/><br/>&nbsp;&nbsp;矛者主刺头，故头重痛不得举也；持弓箭者主射胸腹，故心中悬痛不得饮食也。昼则浮游，夜来病人，故使惊恐也。&amp;quot;于是掘其室中<br/><br/>&nbsp;&nbsp;，入地八尺，果得二棺：一棺中有矛；一棺中有角弓及箭，箭久远，木皆消烂，但有铁及角完耳。乃徙骸骨去城二十里埋之，无复疾<br/><br/>&nbsp;&nbsp;病。<br/><br/>&nbsp;&nbsp;利漕民郭恩，字义博，兄弟三人，皆得L疾。使辂筮其所由。辂曰：&amp;quot;卦中有君本墓，墓中有女鬼，非君伯母，当叔母也。昔饥<br/><br/>&nbsp;&nbsp;荒之世，当有利其数升米者，排着井中，啧啧有声，推一大石下，破其头，孤魂冤痛，自诉于天耳。&amp;quot;<br/><br/>&nbsp;&nbsp;淳于智，字叔平，济北庐人也。性深沈，有思义。少为书生，能易筮，善厌胜之术。高平刘柔，夜卧，鼠啮其左手中指，意甚恶<br/><br/>&nbsp;&nbsp;之。以问智。智为筮之，曰：&amp;quot;鼠本欲杀君而不能，当为使其反死。&amp;quot;乃以朱书手腕横文后三寸，为田字，可方一寸二分，使夜露手以<br/><br/>&nbsp;&nbsp;卧。有大鼠伏死于前。<br/><br/>&nbsp;&nbsp;上党鲍瑗家多丧病贫苦，淳于智卜之，曰：&amp;quot;君居宅不利，故令君困尔。君舍东北有大桑树。君径至市，入门数十步，当有一人<br/><br/>&nbsp;&nbsp;卖新鞭者，便就买还，以悬此树。三年，当暴得财。&amp;quot;瑗承言诣市，果得马鞭悬之。三年，浚井，得钱数十万，铜铁器复二万余，于<br/><br/>&nbsp;&nbsp;是业用既展，病者亦无恙。<br/><br/>&nbsp;&nbsp;谯人夏侯藻，母病困，将诣智卜，忽有一狐当门向之嗥叫。藻大愕惧。遂驰诣智。智曰：&amp;quot;其祸甚急。君速归，在狐嗥处，拊心<br/><br/>&nbsp;&nbsp;啼哭，令家人惊怪，大小毕出，一人不出，啼哭勿休。然其祸仅可免也。&amp;quot;藻还如其言，母亦扶病而出。家人既集，堂屋五间拉然而<br/><br/>&nbsp;&nbsp;崩。<br/><br/>&nbsp;&nbsp;护军张劭母病笃。智筮之，使西出市沐猴系母臂。令傍人拍，恒使作声，三日放去。劭从之，其猴出门，即为犬所咋死，母病<br/><br/>&nbsp;&nbsp;遂差。<br/><br/>&nbsp;&nbsp;郭璞，字景纯，行至庐江，劝太守胡孟康急回南渡。康不从，璞将促装去之，爱其婢，无由得，乃取小豆三斗，绕主人宅散之。<br/><br/>&nbsp;&nbsp;主人晨起，见赤衣人数千围其家，就视，则灭。甚恶之，请璞为卦。璞曰：&amp;quot;君家不宜畜此婢，可于东南二十里卖之，慎勿争价，则<br/><br/>&nbsp;&nbsp;此妖可除也。&amp;quot;璞阴令人贱买此婢，复为投符于井中，数千赤衣人一一自投于井。主人大悦。璞携婢去，后数旬，而庐江陷。<br/><br/>&nbsp;&nbsp;赵固所乘马忽死，甚悲惜之，以问郭璞。璞曰：&amp;quot;可遣数十人持竹竿，东行三十里，有山林陵树，便搅打之。当有一物出，急宜<br/><br/>&nbsp;&nbsp;持归。&amp;quot;于是如言，果得一物，似猿。持归，入门，见死马，跳梁走往死马头，嘘吸其鼻。顷之，马即能起。奋迅嘶鸣，饮食如常。<br/><br/>&nbsp;&nbsp;亦不复见向物。固奇之，厚加资给。<br/><br/>&nbsp;&nbsp;扬州别驾顾球姊，生十年，便病，至年五十余，令郭璞筮，得大过之升。其辞曰：&amp;quot;大过卦者义不嘉。冢墓枯杨无英华。振动游<br/><br/>&nbsp;&nbsp;魂见龙车。身被重累婴妖邪。法由斩祀杀灵蛇。非己之咎先人瑕。案卦论之可奈何。&amp;quot;球乃迹访其家事，先世曾伐大树，得大蛇，杀<br/><br/>&nbsp;&nbsp;之，女便病。病后，有群鸟数千，回翔屋上，人皆怪之，不知何故，有县农行过舍边，仰视，见龙牵车，五色晃烂，其大非常，有顷<br/><br/>&nbsp;&nbsp;遂灭。<br/><br/>&nbsp;&nbsp;义兴方叔保得伤寒，垂死，令璞占之，不吉，令求白牛厌之。求之不得，唯羊子玄有一白牛，不肯借。璞为致之，即日有大白牛<br/><br/>&nbsp;&nbsp;从西来，径往临，叔保惊惶、病即愈。<br/><br/>&nbsp;&nbsp;西川费孝先善轨革，世皆知名，有大若人王F，因货殖至成都，求为卦。孝先曰：&amp;quot;教住莫住，教洗莫洗。一石谷捣得三斗米。<br/><br/>&nbsp;&nbsp;遇明即活，遇暗即死。&amp;quot;再三戒之，令诵此言足矣。F志之。及行，途中遇大雨，憩一屋下，路人盈塞，乃思曰：&amp;quot;教住莫住，得非此<br/><br/>&nbsp;&nbsp;耶？&amp;quot;遂冒雨行，未几，屋遂颠覆，独得免焉。F之妻已私邻比，欲媾终身之好，俟旋归，将致毒谋。F既至，妻约其私人曰：&amp;quot;今夕<br/><br/>&nbsp;&nbsp;新沐者，乃夫也。&amp;quot;将哺，呼F洗沐，重易巾选F悟曰：&amp;quot;教洗莫洗，得非此耶？&amp;quot;坚不从。妻怒，不省，自沐。夜半反被害。既觉<br/><br/>&nbsp;&nbsp;，惊呼邻里共视，皆莫测其由。遂被囚系考讯。狱就，不能自辨。郡守录状，F泣言死即死矣，但孝先所言，终无验耳。左右以是语<br/><br/>&nbsp;&nbsp;上达。郡守命未得行法乎F。问曰：&amp;quot;汝邻比何人也？&amp;quot;曰：&amp;quot;康七。&amp;quot;遂遣人捕之。&amp;quot;杀汝妻者，必此人也。&amp;quot;已而果然。因谓僚佐曰：<br/><br/>&nbsp;&nbsp;&amp;quot;一石谷捣得三斗米，非康七乎。&amp;quot;由是辨雪，诚遇明即活之效。<br/><br/>&nbsp;&nbsp;隗照，汝阴鸿寿亭民也。善易，临终，书板授其妻曰：&amp;quot;吾亡后，当大荒。虽尔，而慎莫卖宅也。到后五年春，当有诏使，来顿<br/><br/>&nbsp;&nbsp;此亭，姓龚，此人负吾金，即以此板往责之。勿负言也。&amp;quot;亡后，果大困，欲卖宅者数矣，忆夫言，辄止。至期，有龚使者，果止亭<br/><br/>&nbsp;&nbsp;中，妻遂赉板责之。使者执板，不知所言，曰：&amp;quot;我平生不负钱，此何缘尔邪？&amp;quot;妻曰：&amp;quot;夫临亡，手书板见命如此，不敢妄也。&amp;quot;使者<br/><br/>&nbsp;&nbsp;沈吟良久而悟，乃命取蓍筮之卦成，抵掌叹曰：&amp;quot;妙哉隗生！含明隐迹，而莫之闻。可谓镜穷达而洞吉凶者也。&amp;quot;于是告其妻曰：&amp;quot;吾<br/><br/>&nbsp;&nbsp;不负金，贤夫自有金。乃知亡后当暂穷，故藏金以待太平。所以不告儿妇者，恐金尽而困无已也。知吾善易，故书板以寄意耳。金五<br/><br/>&nbsp;&nbsp;百斤，盛以青罂，覆以铜，埋在堂屋东头，去地一丈，入地九尺。&amp;quot;妻还掘之，果得金，皆如所卜。<br/><br/>&nbsp;&nbsp;韩友，字景先，庐江舒人也。善占卜，亦行京房厌胜之术。刘世则女病魅，积年，巫为攻祷，伐空冢故城间，得狸鼍数十，病犹<br/><br/>&nbsp;&nbsp;不差。友筮之，命作布囊，俟女发时，张囊着窗牖间。友闭户作气，若有所驱。须臾间，见囊大胀如吹。因决败之。女仍大发。友乃<br/><br/>&nbsp;&nbsp;更作皮囊二枚沓张之，施张如前，囊复胀满，因急缚囊口，悬着树，二十许日，渐消。开视，有二斤狐毛。女病遂差。<br/><br/>&nbsp;&nbsp;会稽严卿善卜筮。乡人魏序欲东行，荒年，多抄盗，令卿筮之。卿曰：&amp;quot;君慎不可东行。必遭暴害。而非劫也。&amp;quot;序不信。卿曰：<br/><br/>&nbsp;&nbsp;&amp;quot;既必不停，宜有以禳之。可索西郭外独母家白雄狗，系着船前。&amp;quot;求索，止得驳狗，无白者。卿曰：&amp;quot;驳者亦足。然犹恨其色不纯。<br/><br/>&nbsp;&nbsp;当余小毒，止及六畜辈耳。无所复忧。&amp;quot;序行半路，狗忽然作声，甚急，有如人打之者。比视，已死，吐黑血斗余。其夕，序墅上白<br/><br/>&nbsp;&nbsp;鹅数头，无故自死。序家无恙。<br/><br/>&nbsp;&nbsp;沛国华佗，字符化，一名敷。琅邪刘勋，为河内太守，有女，年几二十，苦脚左膝有有疮，痒而不痛，疮愈数十日复发，如此七<br/><br/>&nbsp;&nbsp;八年。迎佗使视。佗曰：&amp;quot;是易治之。&amp;quot;当得稻糠，黄色犬一头，好马二匹。以绳系犬颈，使走马牵犬，马极，辄易，计马走三十余里<br/><br/>&nbsp;&nbsp;，犬不能行，复令步人拖曳，计向五十里，乃以药饮女。女即安卧不知人，因取大刀断犬腹，近后脚之前，以所断之处向疮口，令二<br/><br/>&nbsp;&nbsp;三寸，停之须臾，有若蛇者，从疮中出。便以铁椎横贯蛇头，蛇在皮中动摇良久，须臾，不动，乃牵出，长三尺许，纯是蛇，但有眼<br/><br/>&nbsp;&nbsp;处而无童子，又逆麟耳。以膏散着疮中，七日愈。<br/><br/>&nbsp;&nbsp;佗尝行道，见一人病咽，嗜食不得下，家人车载，欲往就医。佗闻其呻吟声，驻车往视语之曰：&amp;quot;向来道边，有卖饼家蒜~大酢<br/><br/>&nbsp;&nbsp;，从取三升饮之，病自当去。&amp;quot;即如佗言，立吐蛇一枚。<br/><br/>&nbsp;&nbsp;搜神记卷四<br/><br/>&nbsp;&nbsp;风伯，雨师，星也。风伯者，箕星也。雨师者，毕星也。郑玄谓：司中、司命，文星第四，第五星也。雨师：一曰屏翳，一曰号<br/><br/>&nbsp;&nbsp;屏，一曰玄冥。<br/><br/>&nbsp;&nbsp;蜀郡张宽，字叔文，汉武帝时为侍中。从祀甘泉，至渭桥，有女子浴于渭水，乳长七尺。上怪其异，遣问之。女曰：&amp;quot;帝后第七<br/><br/>&nbsp;&nbsp;车者知我。&amp;quot;所来时，宽在第七车。对曰：&amp;quot;天星。主祭祀者，斋戒不洁，则女人见。&amp;quot;<br/><br/>&nbsp;&nbsp;文王以太公望为灌坛令，期年，风不鸣条。文王梦一妇人，甚丽，当道而哭。问其故。曰：&amp;quot;吾泰山之女，嫁为东海妇，欲归，<br/><br/>&nbsp;&nbsp;今为灌坛令当道有德，废我行；我行，必有大风疾雨，大风疾雨，是毁其德也。&amp;quot;文王觉，召太公问之。是日果有疾雨暴风，从太公<br/><br/>&nbsp;&nbsp;邑外而过。文王乃拜太公为大司马。<br/><br/>&nbsp;&nbsp;胡母班，字季友，泰山人也。曾至泰山之侧，忽于树间，逢一绛衣驺呼班云：&amp;quot;泰山府君召。&amp;quot;班惊楞，逡巡未答。复有一驺出，<br/><br/>&nbsp;&nbsp;呼之。遂随行数十步，驺请班暂瞑，少顷，便见宫室，威仪甚严。班乃入阁拜谒，主为设食，语班曰：&amp;quot;欲见君，无他，欲附书与女<br/><br/>&nbsp;&nbsp;婿耳。&amp;quot;班问：&amp;quot;女郎何在？&amp;quot;曰：&amp;quot;女为河伯妇。&amp;quot;班曰：&amp;quot;辄当奉书，不知缘何得达？&amp;quot;答曰：&amp;quot;今适河中流，便扣舟呼青衣，当自有取<br/><br/>&nbsp;&nbsp;书者。&amp;quot;班乃辞出。昔驺复令闭目，有顷，忽如故道。遂西行，如神言而呼青衣。须臾，果有一女仆出，取书而没。少顷，复出。云<br/><br/>&nbsp;&nbsp;：&amp;quot;河伯欲暂见君。&amp;quot;婢亦请瞑目。遂拜谒河伯。河伯乃大设酒食，词旨殷勤。临去，谓班曰：&amp;quot;感君远为致书，无物相奉。&amp;quot;于是命左<br/><br/>&nbsp;&nbsp;右：&amp;quot;取吾青丝履来！&amp;quot;以贻班。班出，瞑然忽得还舟。遂于长安经年而还。至泰山侧，不敢潜过，遂扣树自称姓名，从长安还，欲启<br/><br/>&nbsp;&nbsp;消息。须臾，昔驺出，引班如向法而进。因致书焉。府君请曰：&amp;quot;当别。&amp;quot;再报班，语讫，如厕，忽见其父着械徒，作此辈数百人。班<br/><br/>&nbsp;&nbsp;进拜流涕问：&amp;quot;大人何因及此？&amp;quot;父云：&amp;quot;吾死不幸，见遣三年，今已二年矣。困苦不可处。知汝今为明府所识，可为吾陈之。乞免此<br/><br/>&nbsp;&nbsp;役。便欲得社公耳。&amp;quot;班乃依教，叩头陈乞。府君曰：&amp;quot;生死异路，不可相近，身无所惜。&amp;quot;班苦请，方许之。于是辞出，还家。岁余<br/><br/>&nbsp;&nbsp;，儿子死亡略尽。班惶惧，复诣泰山，扣树求见。昔驺遂迎之而见。班乃自说：&amp;quot;昔辞旷拙，及还家，儿死亡至尽。今恐祸故未已，<br/><br/>&nbsp;&nbsp;辄来启白，幸蒙哀救。&amp;quot;府君拊掌大笑曰：&amp;quot;昔语君：死生异路，不可相近故也。&amp;quot;即敕外召班父。须臾至，庭中问之：&amp;quot;昔求还里社，<br/><br/>&nbsp;&nbsp;当为门户作福，而孙息死亡至尽，何也？&amp;quot;答云：&amp;quot;久别乡里，自忻得还，又遇酒食充足，实念诸孙，召之。&amp;quot;于是代之。父涕泣而出<br/><br/>&nbsp;&nbsp;。班遂还。后有儿皆无恙。<br/><br/>&nbsp;&nbsp;宋时弘农冯夷，华阴潼乡堤首人也。以八月上庚日渡河，溺死。天帝署为河伯。又五行书曰：&amp;quot;河伯以庚辰日死，不可治船远行<br/><br/>&nbsp;&nbsp;，溺没不返。&amp;quot;<br/><br/>&nbsp;&nbsp;吴余杭县南，有上湖，湖中央作塘。有一人乘马看戏，将三四人，至岑村饮酒，小醉，暮还时，炎热，因下马，入水中枕石眠。<br/><br/>&nbsp;&nbsp;马断走归，从人悉追马，至暮不返。眠觉，日已向晡，不见人马。见一妇来，年可十六七，云：&amp;quot;女郎再拜，日既向暮，此间大可畏<br/><br/>&nbsp;&nbsp;，君作何计？&amp;quot;因问：&amp;quot;女郎何姓？那得忽相闻？&amp;quot;复有一少年，年十三四，甚了了，乘新车，车后二十人至，呼上车，云：&amp;quot;大人暂欲<br/><br/>&nbsp;&nbsp;相见。&amp;quot;因回车而去。道中绎络，把火见城郭邑居。既入城，进厅事，上有信幡，题云：&amp;quot;河伯信。&amp;quot;俄见一人，年三十许，颜色如画<br/><br/>&nbsp;&nbsp;，侍卫烦多，相对欣然，敕行酒，笑云：&amp;quot;仆有小女，颇聪明，欲以给君箕帚。&amp;quot;此人知神，不敢拒逆。便敕：备办会就郎中婚。承白<br/><br/>&nbsp;&nbsp;：已办。遂以丝布单衣，及纱袷绢裙，纱衫T履屐，皆精好。又给十小吏，青衣数十人。妇年可十八九，姿容婉媚，便成。三日，经<br/><br/>&nbsp;&nbsp;大会客拜阁，四日，云：&amp;quot;礼既有限，发遣去。&amp;quot;妇以金瓯麝香囊与婿别，涕泣而分。又与钱十万，药方三卷，云：&amp;quot;可以施功布德。&amp;quot;<br/><br/>&nbsp;&nbsp;复云：&amp;quot;十年当相迎。&amp;quot;此人归家，遂不肯别婚，辞亲出家作道人。所得三卷方：一卷脉经，一卷汤方，一卷丸方。周行救疗，皆致神<br/><br/>&nbsp;&nbsp;验。后母老，兄丧，因还婚宦。<br/><br/>&nbsp;&nbsp;秦始皇三十六年，使者郑容从关东来，将入函关，西至华阴，望见素车白马，从华山上下。疑其非人，道住止而待之。遂至，问<br/><br/>&nbsp;&nbsp;郑容曰：&amp;quot;安之？&amp;quot;答曰：&amp;quot;之咸阳。&amp;quot;车上人曰：&amp;quot;吾华山使也。愿托一牍书，致镐池君所。子之咸阳，道过镐池，见一大梓，有文石<br/><br/>&nbsp;&nbsp;，取款梓，当有应者。&amp;quot;即以书与之。容如其言，以石款梓树，果有人来取书。明年，祖龙死。<br/><br/>&nbsp;&nbsp;张璞，字公直，不知何许人也。为吴郡太守，征还，道由庐山，子女观于祠室，婢使指像人以戏曰：&amp;quot;以此配汝。&amp;quot;其夜，璞妻梦<br/><br/>&nbsp;&nbsp;庐君致聘曰：&amp;quot;鄙男不肖，感垂采择，用致微意。&amp;quot;妻觉怪之。婢言其情。于是妻惧，催璞速发。中流，舟不为行。阖船震恐。乃皆投<br/><br/>&nbsp;&nbsp;物于水，船犹不行。或曰：&amp;quot;投女。&amp;quot;则船为进。皆曰：&amp;quot;神意已可知也。以一女而灭一门，奈何？&amp;quot;璞曰：&amp;quot;吾不忍见之。&amp;quot;乃上飞庐，<br/><br/>&nbsp;&nbsp;卧，使妻沈女于水。妻因以璞亡兄孤女代之。置席水中，女坐其上，船乃得去。璞见女之在也，怒曰：&amp;quot;吾何面目于当世也。&amp;quot;乃复投<br/><br/>&nbsp;&nbsp;己女。及得渡，遥见二女在下。有吏立于岸侧，曰：&amp;quot;吾庐君主簿也。庐君谢君。知鬼神非匹。又敬君之义，故悉还二女。&amp;quot;后问女。<br/><br/>&nbsp;&nbsp;言：&amp;quot;但见好屋，吏卒，不觉在水中也。&amp;quot;<br/><br/>&nbsp;&nbsp;建康小吏曹着，为庐山使所迎，配以女婉。着形意不安，屡屡求请退。婉潜然垂涕，赋诗序别。赵织成T衫。<br/><br/>&nbsp;&nbsp;宫亭湖孤石庙，尝有估客下都，经其庙下，见二女子，云：&amp;quot;可为买两量丝履，自相厚报。&amp;quot;估客至都，市好丝履，障涫⒅，自<br/><br/>&nbsp;&nbsp;市书刀，亦内箱中。既还，以箱及香置庙中而去，忘取书刀。至河中流，忽有鲤鱼跳入船内，破鱼腹，得书刀焉。<br/><br/>&nbsp;&nbsp;南州人有遣吏献犀簪于孙权者，舟过宫亭庙而乞灵焉。神忽下教曰：&amp;quot;须汝犀簪。&amp;quot;吏惶遽不敢应。俄而犀簪已前列矣。神复下教<br/><br/>&nbsp;&nbsp;曰：&amp;quot;俟汝至石头城，返汝簪。&amp;quot;吏不得已，遂行，自分失簪，且得死罪。比达石头，忽有大鲤鱼，长三尺，跃入舟。剖之，得簪。<br/><br/>&nbsp;&nbsp;郭璞过江，宣城太守殷佑，引为参军。时有一物，大如水牛，灰色，卑脚，脚类象，胸前尾上皆白，大力而迟钝，来到城下，众<br/><br/>&nbsp;&nbsp;咸怪焉。佑使人伏而取之。令璞作卦，遇q之蛊，名曰&amp;quot;驴鼠。&amp;quot;卜适了，伏者以戟刺，深尺余。郡纪纲上祠请杀之。巫云：&amp;quot;庙神不<br/><br/>&nbsp;&nbsp;悦。此是Z(崭墓)亭驴山君使。至荆山，暂来过我，不须触之。&amp;quot;遂去，不复见。<br/><br/>&nbsp;&nbsp;庐陵欧明，从贾客，道经彭泽湖，每以舟中所有多少投湖中，云：&amp;quot;以为礼。&amp;quot;积数年后，复过，忽见湖中有大道，上多风尘，有<br/><br/>&nbsp;&nbsp;数吏，乘车马来候明，云：&amp;quot;是青洪君使要。&amp;quot;须臾，达见，有府舍，门下吏卒。明甚怖。吏曰：&amp;quot;无可怖！青洪君感君前后有礼，故<br/><br/>&nbsp;&nbsp;要君，必有重遗君者。君勿取，独求‘如愿‘耳。&amp;quot;明既见青洪君，乃求&amp;quot;如愿。&amp;quot;使逐明去。如愿者，青洪君婢也。明将归，所愿辄<br/><br/>&nbsp;&nbsp;得，数年，大富。<br/><br/>&nbsp;&nbsp;益州之西，云南之东，有神祠，克山石为室，下有神，奉祠之，自称黄公。因言：此神，张良所受黄石公之灵也。清净不宰杀。<br/><br/>&nbsp;&nbsp;诸祈祷者，持一百钱，一双笔，一丸墨，置石室中，前请乞，先闻石室中有声，须臾，问：&amp;quot;来人何欲？&amp;quot;既言，便具语吉凶，不见其<br/><br/>&nbsp;&nbsp;形。至今如此。<br/><br/>&nbsp;&nbsp;永嘉中，有神见兖州，自称樊道基。有妪，号成夫人。夫人好音乐，能弹箜篌，闻人弦歌，辄便起舞。<br/><br/>&nbsp;&nbsp;沛国戴文谋，隐居阳城山中，曾于客堂，食际，忽闻有神呼曰：&amp;quot;我天帝使者，欲下凭君，可乎？&amp;quot;文闻甚惊。又曰：&amp;quot;君疑我也<br/><br/>&nbsp;&nbsp;。&amp;quot;文乃跪曰：&amp;quot;居贫，恐不足降下耳。&amp;quot;既而洒扫设位，朝夕进食，甚谨。后于室内窃言之。妇曰：&amp;quot;此恐是妖魅凭依耳。&amp;quot;文曰：&amp;quot;我<br/><br/>&nbsp;&nbsp;亦疑之。&amp;quot;及祠飨之时，神乃言曰：&amp;quot;吾相从方欲相利，不意有疑心异议。&amp;quot;文辞谢之际，忽堂上如数十人呼声，出视之，见一大鸟，<br/><br/>&nbsp;&nbsp;五色，白鸠数十随之，东北入云而去，遂不见。<br/><br/>&nbsp;&nbsp;麋竺，字子仲，东海朐人也。祖世货殖，家赀巨万。常从洛归，未至家数十里，见路次有一好新妇，从竺求寄载。行可二十余里<br/><br/>&nbsp;&nbsp;，新妇谢去，谓竺曰：&amp;quot;我天使也。当往烧东海麋竺家，感君见载，故以相语。&amp;quot;竺因私请之。妇曰：&amp;quot;不可得不烧。如此，君可快去<br/><br/>&nbsp;&nbsp;。我当缓行，日中，必火发。&amp;quot;竺乃急行归，达家，便移出财物。日中，而火大发。<br/><br/>&nbsp;&nbsp;汉宣帝时，南阳阴子方者，性至孝。积恩，好施。喜祀灶。腊日，晨炊，而灶神形见。子方再拜受庆，家有黄羊，因以祀之。自<br/><br/>&nbsp;&nbsp;是已后，暴至巨富。田七百余顷，舆马仆隶，比于邦君。子方尝言：我子孙必将强大，至识三世，而遂繁昌。家凡四侯，牧守数十。<br/><br/>&nbsp;&nbsp;故后子孙尝以腊日祀灶，而荐黄羊焉。<br/><br/>&nbsp;&nbsp;吴县张成，夜起，忽见一妇人立于宅南角，举手招成曰：&amp;quot;此是君家之蚕室。我即此地之神。明年正月十五，宜作白粥，泛膏于<br/><br/>&nbsp;&nbsp;上。&amp;quot;以后年年大得蚕。今之作膏糜像此。<br/><br/>&nbsp;&nbsp;豫章有戴氏女，久病不差，见一小石形像偶人，女谓曰：&amp;quot;尔有人形，岂神？能差我宿疾者，吾将重汝。&amp;quot;其夜，梦有人告之：&amp;quot;<br/><br/>&nbsp;&nbsp;吾将佑汝。&amp;quot;自后疾渐差。遂为立祠山下。戴氏为巫，故名戴侯祠。<br/><br/>&nbsp;&nbsp;汉阳羡长刘(王巳)尝言：&amp;quot;我死当为神。&amp;quot;一夕，饮醉，无病而卒。风雨，失其柩。夜闻荆山有数千人n声，乡民往视之，则棺已<br/><br/>&nbsp;&nbsp;成冢。遂改为君山，因立祠祀之。<br/><br/>&nbsp;&nbsp;搜神记卷五<br/><br/>&nbsp;&nbsp;蒋子文者，广陵人也。嗜酒，好色，挑挞无度。常自谓：&amp;quot;己骨清，死当为神。&amp;quot;汉末，为秣陵尉，逐贼至钟山下，贼击伤额，因<br/><br/>&nbsp;&nbsp;解绶缚之，有顷遂死。及吴先主之初，其故吏见文于道，乘白马，执白羽，侍从如平生。见者惊走。文追之，谓曰：&amp;quot;我当为此土地<br/><br/>&nbsp;&nbsp;神，以福尔下民。尔可宣告百姓，为我立祠。不尔，将有大咎。&amp;quot;是岁夏，大疫，百姓窃相恐动，颇有窃祠之者矣。文又下巫祝：&amp;quot;吾<br/><br/>&nbsp;&nbsp;将大启佑孙氏，宜为我立祠；不尔，将使虫入人耳为灾。&amp;quot;俄而小虫如尘虻，入耳，皆死，医不能治。百姓愈恐。孙主未之信也。又<br/><br/>&nbsp;&nbsp;下巫祝：&amp;quot;吾不祀我，将又以大火为灾。&amp;quot;是岁，火灾大发，一日数十处。火及公宫。议者以为鬼有所归，乃不为厉，宜有以抚之。于<br/><br/>&nbsp;&nbsp;是使使者封子文为中都侯，次弟子绪为长水校尉，皆加印绶。为立庙堂。转号钟山为蒋山，今建康东北蒋山是也。自是灾厉止息，百<br/><br/>&nbsp;&nbsp;姓遂大事之。<br/><br/>&nbsp;&nbsp;刘赤父者，梦蒋侯召为主簿。期日促，乃往庙陈请：&amp;quot;母老，子弱，情事过切。乞蒙放恕。会稽魏过，多材艺，善事神，请举过<br/><br/>&nbsp;&nbsp;自代。&amp;quot;因叩头流血。庙祝曰：&amp;quot;特愿相屈，魏过何人，而有斯举？&amp;quot;赤父固请，终不许，寻而赤父死焉。<br/><br/>&nbsp;&nbsp;咸宁中，太常卿韩伯子某，会稽内史王蕴子某，光禄大夫刘耽子某，同游蒋山庙。庙有数妇人像，甚端正。某等醉，各指像以戏<br/><br/>&nbsp;&nbsp;，自相配匹。即以其夕，三人同梦蒋侯遣传教相闻，曰：&amp;quot;家子女并丑陋，而猥垂荣顾。&amp;quot;辄刻某日：&amp;quot;悉相奉迎。&amp;quot;某等以其梦指适异<br/><br/>&nbsp;&nbsp;常，试往相问，而果各得此梦，符协如一。于是大惧。备三牲，诣庙谢罪乞哀。又俱梦蒋侯亲来降已曰：&amp;quot;君等既已顾之，实贪，会<br/><br/>&nbsp;&nbsp;对克期垂及，岂容方更中悔？&amp;quot;经少时并亡。<br/><br/>&nbsp;&nbsp;会稽县东野有女子，姓吴，字望子，年十六，姿容可爱。其乡里有解鼓舞神者，要之，便往。缘塘行，半路，忽见一贵人，端<br/><br/>&nbsp;&nbsp;正非常。贵人乘船，挺力十余，整顿令人问望子&amp;quot;欲何之？&amp;quot;具以事对。贵人云：&amp;quot;今正欲往彼，便可入船共去。&amp;quot;望子辞不敢。忽然不<br/><br/>&nbsp;&nbsp;见。望子既拜神座，见向船中贵人，俨然端坐，即蒋侯像也。问望子&amp;quot;来何迟？&amp;quot;因掷两橘与之。数数形见，遂隆情好。心有所欲，辄<br/><br/>&nbsp;&nbsp;空中下之。尝思n鲤一双，鲜鲤随心而至。望子芳香，流闻数里，颇有神验。一邑共事奉。经三年，望子忽生外意，神便绝往来。<br/><br/>&nbsp;&nbsp;陈郡谢玉，为琅邪内史，在京城，所在虎暴，杀人甚众。有一人，以小船载年少妇，以大刀插着船，挟暮来至逻所，将出语云：<br/><br/>&nbsp;&nbsp;&amp;quot;此间顷来甚多草秽，君载细小，作此轻行，大为不易。可止逻宿也。&amp;quot;相问讯既毕，逻将适还去。其妇上岸，便为虎将去；其夫拔刀<br/><br/>&nbsp;&nbsp;大唤，欲逐之。先奉事蒋侯，乃唤求助。如此当行十里，忽如有一黑衣为之导，其人随之，当复二十里，见大树，既至一穴，虎子闻<br/><br/>&nbsp;&nbsp;行声，谓其母至，皆走出，其人即其所杀之。便拔刀隐树侧，住良久，虎方至，便下妇着地，倒牵入穴。其人以刀当腰斫断之。虎既<br/><br/>&nbsp;&nbsp;死，其妇故活。向晓，能语。问之，云：&amp;quot;虎初取，便负着背上，临至而后下之。四体无他，止为草木伤耳。&amp;quot;扶归还船，明夜，梦一<br/><br/>&nbsp;&nbsp;人语之曰：&amp;quot;蒋侯使助汝，知否？&amp;quot;至家，杀猪祠焉。<br/><br/>&nbsp;&nbsp;淮南全椒县有丁新妇者，本丹阳丁氏女，年十六，适全椒谢家。其姑严酷，使役有程，不如限者，仍便笞捶不可堪。九月九日，<br/><br/>&nbsp;&nbsp;乃自经死。遂有灵向，闻于民间。发言于巫祝曰：&amp;quot;念人家妇女，作息不倦，使避九月九日，勿用作事。&amp;quot;见形，着缥衣，戴青盖，从<br/><br/>&nbsp;&nbsp;一婢，至牛渚津，求渡。有两男子，共乘船捕鱼，仍呼求载。两男子笑共调弄之。言：&amp;quot;听我为妇，当相渡也。&amp;quot;丁妪曰：&amp;quot;谓汝是佳<br/><br/>&nbsp;&nbsp;人，而无所知。汝是人，当使汝入泥死；是鬼，使汝入水。&amp;quot;便却入草中。须臾，有一老翁，乘船，载苇。妪从索渡。翁曰：&amp;quot;船上无<br/><br/>&nbsp;&nbsp;装，岂可露渡？恐不中载耳。&amp;quot;妪言无苦。翁因出苇半许，安处不着船中，徐渡之。至南岸，临去，语翁曰：&amp;quot;吾是鬼神，非人也。自<br/><br/>&nbsp;&nbsp;能得过，然宜使民间粗相闻知。翁之厚意，出苇相渡，深有惭感，当有以相谢者。若翁速还去，必有所见，亦当有所得也。&amp;quot;翁曰：&amp;quot;<br/><br/>&nbsp;&nbsp;恐燥湿不至，何敢蒙谢。&amp;quot;翁还西岸，见两男子覆水中。进前数里，有鱼千数，跳跃水边，风吹至岸上。翁遂弃苇，载鱼以归。于是<br/><br/>&nbsp;&nbsp;丁妪遂还丹阳。江南人皆呼为丁姑。九月九日，不用作事，咸以为息日也。今所在祠之。<br/><br/>&nbsp;&nbsp;散骑侍郎王佑疾困，与母辞诀，既而闻有通宾者，曰：&amp;quot;某郡，某里，某人，尝为别驾。&amp;quot;佑亦雅闻其姓字，有顷，奄然来至，曰<br/><br/>&nbsp;&nbsp;：&amp;quot;与卿士类有自然之分，又州里情，便款然。今年国家有大事，出三将军，分布征发吾等十余人为赵公明府参佐，至此仓卒，见卿<br/><br/>&nbsp;&nbsp;有高门大屋，故来投，与卿相得，大不可言。&amp;quot;佑知其鬼神，曰：&amp;quot;不幸疾笃，死在旦夕，遭卿，以性命相托。&amp;quot;答曰：&amp;quot;人生有死，此<br/><br/>&nbsp;&nbsp;必然之事。死者不系生时贵贱。吾今见领兵三千，须卿得度簿相付，如此地难得，不宜辞之。&amp;quot;佑曰：&amp;quot;老母年高，兄弟无有，一旦死<br/><br/>&nbsp;&nbsp;亡，前无供养。&amp;quot;遂欷[不能自胜。其人怆然曰：&amp;quot;卿位为常伯，而家无余财，向闻与尊夫人辞诀，言辞哀苦，然则卿国士也，如何可<br/><br/>&nbsp;&nbsp;令死。吾当相为。&amp;quot;因起去。明日，更来。其明日，又来。佑曰：&amp;quot;卿许活吾，当卒恩否？&amp;quot;答曰：&amp;quot;大老子业已许卿，当复相欺耶！&amp;quot;<br/><br/>&nbsp;&nbsp;见其从者数百人，皆长二尺许，乌衣军服，赤油为志。佑家击鼓祷祀，诸鬼闻鼓声，皆应节起舞，振袖飒飒有声。佑将为设酒食。辞<br/><br/>&nbsp;&nbsp;曰：&amp;quot;不须。&amp;quot;因复起去。谓佑曰：&amp;quot;病在人体中，如火。当以水解之。&amp;quot;因取一杯水，发被灌之。又曰：&amp;quot;为卿留赤笔十余枝，在荐下<br/><br/>&nbsp;&nbsp;，可与人使簪之。出入辟恶灾，举事皆无恙。&amp;quot;因道曰：&amp;quot;王甲、李乙，吾皆与之。&amp;quot;遂执佑手与辞。时佑得安眠，夜中忽觉，乃呼左<br/><br/>&nbsp;&nbsp;右，令开被，&amp;quot;神以水灌我，将大沾濡。&amp;quot;开被。而信有水在上被之下，下被之上，不浸，如露之在荷。量之，得三升七合。于是疾三<br/><br/>&nbsp;&nbsp;分愈二。数日。大除。凡其所道当取者，皆死亡。唯王文英，半年后乃亡。所道与赤笔人，皆经疾病及兵乱，皆亦无恙。初，有妖书<br/><br/>&nbsp;&nbsp;云：&amp;quot;上帝以三将军赵公明、钟士季各督数鬼下取人。&amp;quot;莫知所在。佑病差，见此书，与所道赵公明合焉。<br/><br/>&nbsp;&nbsp;汉下邳周式尝至东海，道逢一吏，持一卷书，求寄载。行十余里，谓式曰：&amp;quot;吾暂有所过，留书寄君船中，慎勿发之。&amp;quot;去后，式<br/><br/>&nbsp;&nbsp;盗发现书，皆诸死人录，下条有式名。须臾，吏还，式犹视书。吏怒曰：&amp;quot;故以相告，而忽视之？&amp;quot;式叩头流血，良久，吏曰：&amp;quot;感卿<br/><br/>&nbsp;&nbsp;远相载，此书不可除卿名。今日已去，还家，三年勿出门，可得度也。勿道见吾书。&amp;quot;式还，不出，已二年余，家皆怪之。邻人卒亡<br/><br/>&nbsp;&nbsp;，父怒，使往吊之。式不得已，适出门，便见此吏。吏曰：&amp;quot;吾令汝三年勿出，而今出门，知复奈何？吾求不见，连累为鞭杖，今已<br/><br/>&nbsp;&nbsp;见汝，无可奈何。后三日，日中，当相取也。&amp;quot;式还，涕泣具道如此。父故不信。母昼夜与相守。至三日日中时，果见来取，便死。<br/><br/>&nbsp;&nbsp;南顿张助，于田中种禾，见李核，欲持去，顾见空桑，中有土，因植种，以余浆溉灌。后人见桑中反复生李，转相告语，有病目<br/><br/>&nbsp;&nbsp;痛者，息阴下，言：&amp;quot;李君令我目愈，谢以一豚。&amp;quot;目痛小疾，亦行自愈。众犬吠声，盲者得视，远近翕赫，其下车骑常数千百，酒肉<br/><br/>&nbsp;&nbsp;滂沱。间一岁余，张助远出来还，见之，惊云：此有何神，乃我所种耳。&amp;quot;因就斫之。<br/><br/>&nbsp;&nbsp;王莽居摄，刘京上言：&amp;quot;齐郡临淄县亭长辛当，数梦人谓曰：&amp;quot;吾，天使也。摄皇帝，当为真。即不信我，此亭中当有新井出。‘<br/><br/>&nbsp;&nbsp;亭长起视亭中，因有新井。入地百尺。&amp;quot;