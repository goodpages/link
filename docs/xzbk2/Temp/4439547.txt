&nbsp;&nbsp;搜神记卷十一<br/><br/>&nbsp;&nbsp;楚熊渠子夜行见寝石，以为伏虎，弯弓射之。没金，铩羽。下视，知其石也。因复射之，矢摧，无迹。汉世复有李广，为右北平<br/><br/>&nbsp;&nbsp;太守，射虎，得石，亦如之。刘向曰：&amp;quot;诚之至也，而金石为之开，况于人乎！夫唱而不和，动而不随，中必有不全者也。夫不降席<br/><br/>&nbsp;&nbsp;而匡天下者，求之己也。&amp;quot;<br/><br/>&nbsp;&nbsp;楚王游于苑，白猿在焉；王令善射者射之，矢数发，猿搏矢而笑；乃命由基，由基抚弓，猿即抱木而号。及六国时，更羸谓魏王<br/><br/>&nbsp;&nbsp;曰：&amp;quot;臣能为虚发而下鸟。&amp;quot;魏王曰：&amp;quot;然则射可至于此乎？&amp;quot;羸曰：&amp;quot;可。&amp;quot;有顷闻雁从东方来，更羸虚发而鸟下焉。<br/><br/>&nbsp;&nbsp;齐景公渡于江、沅之河，鼋衔左骖，没之。众皆惊惕；古冶子于是拔剑从之，邪行五里，逆行三里，至于砥柱之下，杀之，乃鼋<br/><br/>&nbsp;&nbsp;也，左手持鼋头，右手拔左骖，燕跃鹄踊而出，仰天大呼，水为逆流三百步。观者皆以为河伯也。<br/><br/>&nbsp;&nbsp;楚干将莫邪为楚王作剑，三年乃成，王怒，欲杀之。刘有雌雄，其妻重身，当产，夫语妻曰：&amp;quot;吾为王作剑，三年乃成；王怒，<br/><br/>&nbsp;&nbsp;往，必杀我。汝若生子，是男，大，告之曰：‘出户，望南山，松生石上，剑在其背。‘&amp;quot;于是即将雌剑往见楚王。王大怒，使相之<br/><br/>&nbsp;&nbsp;，剑有二一雄，一雌，雌来，雄不来。王怒，即杀之。莫邪子名赤，比后壮，乃问其母曰：&amp;quot;吾父所在？&amp;quot;母曰：&amp;quot;汝父为楚王作剑，<br/><br/>&nbsp;&nbsp;三年乃成，王怒，杀之。去时嘱我：‘语汝子：出户，往南山，松生石上，剑在其背。‘&amp;quot;于是子出户，南望，不见有山，但睹堂前<br/><br/>&nbsp;&nbsp;松柱下石砥之上，即以斧破其背，得剑。日夜思欲报楚王。王梦见一儿，眉间广尺，言欲报雠。王即购之千金。儿闻之，亡去，入山<br/><br/>&nbsp;&nbsp;，行歌。客有逢者。谓：&amp;quot;子年少。何哭之甚悲耶：&amp;quot;曰：&amp;quot;吾干将莫邪子也。楚王杀吾父，吾欲报之。&amp;quot;客曰：&amp;quot;闻王购子头千金，将<br/><br/>&nbsp;&nbsp;子头与剑来，为子报之。&amp;quot;儿曰：&amp;quot;幸甚。&amp;quot;即自刎，两手捧头及剑奉之，立僵。&amp;quot;客曰：&amp;quot;不负子也。&amp;quot;于是尸乃仆。客持头往见楚王，<br/><br/>&nbsp;&nbsp;王大喜。客曰：&amp;quot;此乃勇士头也。当于汤镬煮之。&amp;quot;王如其言。煮头三日，三夕，不烂。头踔出汤中，踬目大怒。客曰：&amp;quot;此儿头不烂<br/><br/>&nbsp;&nbsp;，愿王自往临视之，是必烂也。&amp;quot;王即临之。客以剑拟王，王头随堕汤中；客亦自拟己头，头复堕汤中。三首俱烂，不可识别。乃分<br/><br/>&nbsp;&nbsp;其汤肉葬之。故通名三王墓。今在汝南北宜春县界。<br/><br/>&nbsp;&nbsp;汉武时，苍梧贾雍为豫章太守，有神术，出界讨贼，为贼所杀，失头，上马回营中，咸走来视雍。雍胸中语曰：&amp;quot;战不利，为贼<br/><br/>&nbsp;&nbsp;所伤。诸君视有头佳乎？无头佳乎？&amp;quot;吏涕泣曰：&amp;quot;有头佳。&amp;quot;雍曰：&amp;quot;不然。无头亦佳。&amp;quot;言毕，遂死。<br/><br/>&nbsp;&nbsp;渤海太守史良姊，一女子，许嫁而不果，良怒，杀之，断其头而归，投于灶下。曰&amp;quot;当令火葬。&amp;quot;头语曰：&amp;quot;使君我相从，何图当<br/><br/>&nbsp;&nbsp;尔。&amp;quot;后梦见曰：&amp;quot;还君物。&amp;quot;觉而得昔所与香缨金钗之属。<br/><br/>&nbsp;&nbsp;周灵王时，苌弘见杀，蜀人因藏其血，三年，乃化而为碧。<br/><br/>&nbsp;&nbsp;汉武帝东游，未出函谷关，有物当道，身长数丈，其状象牛，青眼而曜睛，四足，入土，动而不徙。百官惊骇。东方朔乃请以酒<br/><br/>&nbsp;&nbsp;灌之。灌之数十斛，而物消。帝问其故。答曰：&amp;quot;此名为患忧气之所生也。此必是秦之狱地，不然，则罪人徒作之所聚。夫酒忘忧，<br/><br/>&nbsp;&nbsp;故能消之也。&amp;quot;帝曰：&amp;quot;吁！博物之士，至于此乎！&amp;quot;<br/><br/>&nbsp;&nbsp;后汉，谅辅，字汉儒，广汉新都人，少给佐吏，浆水不交，为从事，大小毕举，郡县敛手。时夏枯旱，太守自曝中庭，而雨不降<br/><br/>&nbsp;&nbsp;；辅以五官掾出祷山川，自誓曰：&amp;quot;辅为郡股肱，不能进谏，纳忠，荐贤，退恶，和调百姓；至令天地否隔，万物枯焦，百姓喁喁，<br/><br/>&nbsp;&nbsp;无所控诉，咎尽在辅。今郡太守内省责己，自曝中庭，使辅谢罪，为民祈福；精诚恳到，未有感彻，辅今敢自誓：若至日中无雨，请<br/><br/>&nbsp;&nbsp;以身塞无状。&amp;quot;乃积薪柴，将自焚焉。至日中时，山气转黑，起雷，雨大作，一郡沾润。世以此称其至诚。<br/><br/>&nbsp;&nbsp;何敞吴郡人，少好道艺，隐居，里以大旱，民物憔悴，太守庆洪遣户曹掾致谒，奉印绶，烦守无锡。敞不受。退，叹而言曰：&amp;quot;<br/><br/>&nbsp;&nbsp;郡界有灾，安能得怀道！&amp;quot;因跋涉之县，驻明星屋中，蝗m消死，敞即遁去。后举方正博士，皆不就，卒于家。<br/><br/>&nbsp;&nbsp;后汉，徐栩，字敬卿，吴由拳人，少为狱吏，执法详平。为小黄令时，属县大蝗，野无生草，过小黄界，飞逝，不集。刺史行部<br/><br/>&nbsp;&nbsp;责栩不治。栩弃官，蝗应声而至。刺史谢令还寺舍，蝗即飞去。<br/><br/>&nbsp;&nbsp;王业，字子香，汉和帝时为荆州刺史，每出行部，沐浴斋素，以祈于天地，当启佐愚心，无使有枉百姓。在州七年，惠风大行，<br/><br/>&nbsp;&nbsp;苛慝不作，山无豺狼。卒于湘江，有二白虎，低头，曳尾，宿卫其侧。及丧去，虎逾州境，忽然不见。民共为立碑，号曰：湘江白虎<br/><br/>&nbsp;&nbsp;墓。<br/><br/>&nbsp;&nbsp;吴时，葛祚为衡阳太守，郡境有大槎横水，能为妖怪，百姓为立庙，行旅祷祀，槎乃沈没，不者，槎浮，则船为之破坏。祚将去<br/><br/>&nbsp;&nbsp;官，乃大具斧斤，将去民累。明日，当至，其夜闻江中汹汹有人声，往视之，槎乃移去，沿流下数里，驻湾中。自此行者无复沈覆之<br/><br/>&nbsp;&nbsp;患。衡阳人为祚立碑，曰&amp;quot;正德祈禳，神木为移。&amp;quot;<br/><br/>&nbsp;&nbsp;曾子从仲尼在楚，而心动，辞归，问母，母曰：&amp;quot;思尔，啮指。&amp;quot;孔子曰：&amp;quot;曾参之孝，精感万里。&amp;quot;<br/><br/>&nbsp;&nbsp;周畅，性仁慈，少至孝，独与母居，每出入，母欲呼之，常自啮其手，畅即觉手痛而至。治中从事未之信。候畅在田，使母啮手<br/><br/>&nbsp;&nbsp;，而畅即归。元初二年，为河南尹，时夏大旱，久祷无应；畅收葬洛阳城旁客死骸骨万余，为立义冢，应时澍雨。<br/><br/>&nbsp;&nbsp;王祥，字休征，琅邪人，性至孝，早丧亲，继母朱氏不慈，数谮之，由是失爱于父。每使扫除牛下。父母有疾，衣不解带。母常<br/><br/>&nbsp;&nbsp;欲生鱼，时天寒，冰冻，祥解衣将剖冰求之，冰忽自解，双鲤跃出，持之而归。母又思黄雀炙，复有黄雀数十，入其浚复以供母。<br/><br/>&nbsp;&nbsp;乡里惊叹，以为孝感所致。<br/><br/>&nbsp;&nbsp;王延，性至孝；继母卜氏，尝盛冬思生鱼，敕延求而不获，杖之流血；延寻汾叩凌而哭，忽有一鱼，长五尺，跃出冰上，延取以<br/><br/>&nbsp;&nbsp;进母。卜氏食之，积日不尽。于是心悟，抚延如己子。<br/><br/>&nbsp;&nbsp;楚僚，早失母，事后母至孝，母患痈肿，形容日悴，僚自徐徐吮之，血出，迨夜即得安寝。乃梦一小儿，语母曰：&amp;quot;若得鲤鱼食<br/><br/>&nbsp;&nbsp;之，其病即差，可以延寿。不然，不久死矣。&amp;quot;母觉而告僚，时十二月，冰冻，僚乃仰天叹泣，脱衣上冰，卧之。有一童子，决僚卧<br/><br/>&nbsp;&nbsp;处，冰忽自开，一双鲤鱼跃出。僚将归奉其母，病即愈。寿至一百三十三岁。盖至孝感天神，昭应如此。此与王祥，王延事同。<br/><br/>&nbsp;&nbsp;盛彦，字翁子，广陵人，母王氏，因疾失明，彦躬自侍养。母食，必自哺之。母疾，既久，至于婢使数见捶挞，婢忿恨，闻彦<br/><br/>&nbsp;&nbsp;行，取蛴螬炙饴之。母食，以为美，然疑是异物，密藏以示彦。彦见之，抱母恸哭，绝而复苏。母目豁然即开，于此遂愈。<br/><br/>&nbsp;&nbsp;颜含，宇弘都，次嫂樊氏，因疾失明，医人疏方，须蚺蛇胆，而寻求备至，无由得之。含忧叹累时，尝昼独坐，忽有一青衣童子<br/><br/>&nbsp;&nbsp;，年可十三四，持一青囊授含，含开视，乃蛇胆也。童子逡巡出户，化成青鸟飞去。得胆，药成，嫂病即愈。<br/><br/>&nbsp;&nbsp;郭巨，隆虑人也，一云河内温人，兄弟三人，早丧父，礼毕，二弟求分，以钱二千万，二弟各取千万，巨独与母居客舍，夫妇佣<br/><br/>&nbsp;&nbsp;赁以给公养。居有顷，妻产男，巨念举儿妨事亲，一也；老人得食，喜分儿孙，减馔，二也；乃于野凿地，欲埋儿，得石盖，下有黄<br/><br/>&nbsp;&nbsp;金一釜，中有丹书，曰：&amp;quot;孝子郭巨，黄金一釜，以用赐汝。&amp;quot;于是名振天下。<br/><br/>&nbsp;&nbsp;新兴刘殷，字长盛，七岁丧父，哀毁过礼，服丧三年，未尝见齿。事曾祖母王氏，尝夜梦人谓之曰：&amp;quot;西篱下有粟。&amp;quot;寤而掘之，<br/><br/>&nbsp;&nbsp;得粟十五钟，铭曰：&amp;quot;七年粟百石，以赐孝子刘殷。&amp;quot;自是食之七岁，方尽。及王氏卒，夫妇毁瘠，几至灭性。时柩在殡，而西邻失火<br/><br/>&nbsp;&nbsp;，风势甚猛，殷夫妇叩殡号哭，火遂灭。后有二白鸠来巢其树庭。<br/><br/>&nbsp;&nbsp;杨公伯，雍雒阳县人也，本以侩卖为业，性笃孝，父母亡，葬无终山，遂家焉。山高八十里，上无水，公汲水作义浆于阪头，行<br/><br/>&nbsp;&nbsp;者皆饮之。三年，有一人就饮，以一斗石子与之，使至高平好地有石处种之，云：&amp;quot;玉当生其中，&amp;quot;杨公未娶，又语云：&amp;quot;汝后当得好<br/><br/>&nbsp;&nbsp;妇。&amp;quot;语毕，不见。乃种其石，数岁，时时往视，见玉子生石上，人莫知也。有徐氏者，右北平着姓女，甚有行，时人求，多不许；<br/><br/>&nbsp;&nbsp;公乃试求徐氏，徐氏笑以为狂，因戏云：&amp;quot;得白璧一双来，当听为婚。&amp;quot;公至所种玉田中，得白璧五双，以聘。徐氏大惊，遂以女妻公<br/><br/>&nbsp;&nbsp;。天子闻而异之，拜为大夫。乃于种玉处四角，作大石柱，各一丈，中央一顷地名曰&amp;quot;玉田。&amp;quot;<br/><br/>&nbsp;&nbsp;衡农，字剽卿，东平人也。少孤，事继母至孝。常宿于他舍，值雷风，频梦虎啮其足，农呼妻相出于庭，叩头三下。屋忽然而坏<br/><br/>&nbsp;&nbsp;，压死者三十余人，唯农夫妻获免。<br/><br/>&nbsp;&nbsp;罗威，字德仁，八岁丧父，事母性至孝，母年七十，天大寒，常以身自温席而后授其处。<br/><br/>&nbsp;&nbsp;王裒，字伟元，城阳营陵人也。父仪，为文帝所杀。裒庐于墓侧，旦夕常至墓所拜跪，攀柏悲号，涕泣着树，树为之枯。母性畏<br/><br/>&nbsp;&nbsp;雷，母没，每雷，辄到墓曰：&amp;quot;裒在此。&amp;quot;<br/><br/>&nbsp;&nbsp;郑弘迁临淮太守，郡民徐宪在丧，致哀，有白鸠巢户侧。弘举为孝廉。朝廷称为&amp;quot;白鸠郎。&amp;quot;<br/><br/>&nbsp;&nbsp;汉时，东海孝妇养姑甚谨，姑曰：&amp;quot;妇养我勤苦，我已老，何惜余年，久累年少。&amp;quot;遂自缢死。其女告官云：&amp;quot;妇杀我母。&amp;quot;官收，<br/><br/>&nbsp;&nbsp;系之。拷掠毒治，孝妇不堪苦楚，自诬服之。时于公为狱吏，曰：&amp;quot;此妇养姑十余年，以孝闻彻，必不杀也。&amp;quot;太守不听。于公争不得<br/><br/>&nbsp;&nbsp;理，抱其狱词哭于府而去。自后郡中枯旱，三年不雨。后太守至，于公曰：&amp;quot;孝妇不当死，前太守枉杀之，咎当在此。&amp;quot;太守实时身祭<br/><br/>&nbsp;&nbsp;孝妇冢，因表其墓，天立雨，岁大熟。长老传云：&amp;quot;孝妇名周青，青将死，车载十丈竹竿，以悬五酰立誓于众曰：‘青若有罪，愿<br/><br/>&nbsp;&nbsp;杀，血当顺下；青若枉死，血当逆流。‘既行刑已，其血青黄缘踔穸上，极标，又缘醵下云。&amp;quot;<br/><br/>&nbsp;&nbsp;犍为叔先泥和，其女名雄，永建三年，泥和为县功曹，县长赵祉遣泥和拜檄，谒巴郡太守，以十月乘船，于城湍堕水死，尸丧不<br/><br/>&nbsp;&nbsp;得。雄哀恸号啕，命不图存，告弟贤及夫人，令勤觅父尸，若求不得，吾欲自沈觅之。时雄年二十七，有子男贡，年五岁，贳，年三<br/><br/>&nbsp;&nbsp;岁，乃各作绣香囊一枚，盛以金珠，环，预婴二子，哀号之声，不绝于口，昆族私忧。至十二月十五日，父丧不得，雄乘小船于父堕<br/><br/>&nbsp;&nbsp;处，哭泣数声，竟自投水中，旋流没底。见梦告弟云：&amp;quot;至二十一日，与父俱出。&amp;quot;至期，如梦，与父相持崭〕鼋。县长表言郡太守<br/><br/>&nbsp;&nbsp;，肃登承上尚书，乃遣户曹掾为雄立碑，图象其形，令知至孝。<br/><br/>&nbsp;&nbsp;河南乐羊子之妻者，不知何氏之女也。躬勤养姑。尝有他舍鸡，谬入园中，姑盗杀而食之。妻对鸡不食而泣。姑怪问其故。妻曰<br/><br/>&nbsp;&nbsp;：&amp;quot;自伤居贫，使食有他肉。&amp;quot;姑竟弃之。后盗有欲犯之者，乃先劫其姑，妻闻，操刀而出。盗曰：&amp;quot;释汝刀。从我者，可全；不从我<br/><br/>&nbsp;&nbsp;者，则杀汝姑。&amp;quot;妻仰天而叹，刎颈而死。盗亦不杀姑。太守闻之，捕杀盗贼，赐妻缣帛，以礼葬之。<br/><br/>&nbsp;&nbsp;庾衮，字叔褒，咸宁中大疫，二兄俱亡，次兄毗复殆，疠气方盛，父母诸弟皆出次于外，衮独留，不去。诸父兄强之，乃曰：&amp;quot;<br/><br/>&nbsp;&nbsp;衮性不畏病。&amp;quot;遂亲自扶持，昼夜不眠。间复抚柩哀临不辍。如此十余旬，疫势既退，家人乃返。毗病得差，衮亦无恙。<br/><br/>&nbsp;&nbsp;宋康王舍人韩凭娶妻何氏，美，康王夺之。凭怨，王囚之，论为城旦。妻密遗凭书，缪其辞曰：&amp;quot;其雨淫淫，河大水深，日出当<br/><br/>&nbsp;&nbsp;心。&amp;quot;既而王得其书，以示左右，左右莫解其意。臣苏贺对曰：&amp;quot;其雨淫淫，言愁且思也。河大水深，不得往来也。日出当心，心有死<br/><br/>&nbsp;&nbsp;志也。&amp;quot;俄而凭乃自杀。其妻乃阴腐其衣，王与之登台，妻遂自投台，左右揽之，衣不中手而死。遗书于带曰：&amp;quot;王利其生，妾利其死<br/><br/>&nbsp;&nbsp;，愿以尸骨赐凭合葬。&amp;quot;王怒，弗听，使里人埋之，冢相望也。王曰：&amp;quot;尔夫妇相爱不已，若能使冢合，则吾弗阻也。&amp;quot;宿昔之间，便<br/><br/>&nbsp;&nbsp;有大梓木，生于二冢之端，旬日而大盈抱，屈体相就，根交于下，枝错于上。又有鸳鸯，雌雄各一，恒栖树上，晨夕不去，交颈悲鸣<br/><br/>&nbsp;&nbsp;，音声感人。宋人哀之，遂号其木曰&amp;quot;相思树。&amp;quot;&amp;quot;相思&amp;quot;之名，起于此也。南人谓：此禽即韩凭夫妇之精魂。今睢阳有韩凭城，其歌谣<br/><br/>&nbsp;&nbsp;至今犹存。<br/><br/>&nbsp;&nbsp;汉末零阳郡太守史满，有女，悦门下书佐；乃密使侍婢取书佐盥手残水饮之，遂有妊。已而生子，至能行，太守令抱儿出，使求<br/><br/>&nbsp;&nbsp;其父。儿匍匐直入书佐怀中。书佐推之仆地，化为水。穷问之，具省前事，遂以女妻书佐。<br/><br/>&nbsp;&nbsp;鄱阳西有望夫冈。昔县人陈明与梅氏为婚，未成，而妖魅诈迎妇去。明诣卜者，决云：&amp;quot;行西北五十里求之。&amp;quot;明如言，见一大穴<br/><br/>&nbsp;&nbsp;，深邃无底。以绳悬人，遂得其妇。乃令妇先出，而明所将邻人秦文，遂不取明。其妇乃自誓执志登此冈首而望其夫，因以名焉。<br/><br/>&nbsp;&nbsp;后汉，南康邓元义，父伯考，为尚书仆射，元义还乡里，妻留事姑，甚谨。姑憎之，幽闭空室，节其饮食，羸露，日困，终无怨<br/><br/>&nbsp;&nbsp;言。时伯考怪而问之，元义子朗，时方数岁，言：&amp;quot;母不病，但苦饥耳。&amp;quot;伯考流涕曰：&amp;quot;何意亲姑反为此祸！&amp;quot;遗归家，更嫁，为华仲<br/><br/>&nbsp;&nbsp;妻。仲为将作大匠，妻乘朝车出，元义于路旁观之，谓人曰：&amp;quot;此我故妇，非有他过，家夫人遇之实酷，本自相贵。&amp;quot;其子朗，时为郎<br/><br/>&nbsp;&nbsp;，母与书，皆不答，与衣裳，辄以烧之。母不以介意。母欲见之，乃至亲家李氏堂上，令人以他词请朗。朗至，见母，再拜涕泣，因<br/><br/>&nbsp;&nbsp;起出。母追谓之曰：&amp;quot;我几死。自为汝家所弃，我何罪过，乃如此耶！&amp;quot;因此遂绝。<br/><br/>&nbsp;&nbsp;严遵为扬州刺史，行部，闻道傍女子哭声不哀。问所哭者谁。对云：&amp;quot;夫遭烧死。&amp;quot;遵敕吏舁尸到，与语，讫，语吏云：&amp;quot;死人自<br/><br/>&nbsp;&nbsp;道不烧死。&amp;quot;乃摄女，令人守尸，云：&amp;quot;当有枉。&amp;quot;吏曰：&amp;quot;有蝇聚头所。&amp;quot;遵令披视，得铁锥贯顶。考问，以淫杀夫。<br/><br/>&nbsp;&nbsp;汉，范式，字巨卿，山阳金乡人也，一名泛，与汝南张劭为友，劭字符伯。二人并游太学，后告归乡里，式谓元伯曰&amp;quot;后二年，<br/><br/>&nbsp;&nbsp;当还。将过拜尊亲，见孺子焉。&amp;quot;乃共克期日。后期方至，元伯具以白母，请设馔以候之。母曰：&amp;quot;二年之别，千里结言，尔何相信之<br/><br/>&nbsp;&nbsp;审耶！&amp;quot;曰：&amp;quot;巨卿信士，必不乖违。&amp;quot;母曰：&amp;quot;若然，当为尔酝酒。&amp;quot;至期，果到。升堂，拜饮，尽欢而别。后元伯寝疾，甚笃，同郡<br/><br/>&nbsp;&nbsp;到君章殷子征晨夜省视之。元伯临终，叹曰：&amp;quot;恨不见我死友。&amp;quot;子征曰：&amp;quot;吾与君章尽心于子，是非死友，复欲谁求？&amp;quot;元伯曰：&amp;quot;若<br/><br/>&nbsp;&nbsp;二子者，吾生友耳。山阳范巨卿，所谓死友也。&amp;quot;寻而卒。式忽梦见元伯，玄冕，垂缨，屣履，而呼曰：&amp;quot;巨卿！吾以某日死，当以尔<br/><br/>&nbsp;&nbsp;时葬。永归黄泉。子未忘我，岂能相及！&amp;quot;式恍然觉悟，悲叹泣下。便服朋友之服，投其葬日，驰往赴之。未及到而丧已发引。既至<br/><br/>&nbsp;&nbsp;圹，将窆，而柩不肯进。其母抚之曰：&amp;quot;元伯！岂有望耶？&amp;quot;遂停柩移时，乃见素车，白马，号哭而来。其母望之，曰：&amp;quot;是必范巨也<br/><br/>&nbsp;&nbsp;。&amp;quot;既至，叩丧，言曰：&amp;quot;行矣元伯！死生异路，永从此辞。&amp;quot;会葬者千人，咸为挥涕。式因执绋而引柩。于是乃前。式遂留止冢次，<br/><br/>&nbsp;&nbsp;为修坟树，然后乃去。<br/><br/>&nbsp;&nbsp;搜神记卷十二<br/><br/>&nbsp;&nbsp;天有五气，万物化成：木清则仁，火清则礼，金清则义，水清则智，土清则思：五气尽纯，圣德备也。木浊则弱，火浊则淫，金<br/><br/>&nbsp;&nbsp;浊则暴，水浊则贪，土浊则顽：五气尽浊，民之下也。中土多圣人，和气所交也。绝域多怪物，异气所产也。苟禀此气，必有此形；<br/><br/>&nbsp;&nbsp;苟有此形，必生此性。故食谷者智能而文，食草者多力而愚，食桑者有丝而蛾，食肉者勇橄而悍，食土者无心而不息，食气者神明而<br/><br/>&nbsp;&nbsp;长寿，不食者不死而神。大腰无雄，细腰无雌；无雄外接，无雌外育。三化之虫，先孕后交；兼爱之兽，自为牝牡；寄生因夫高木，<br/><br/>&nbsp;&nbsp;女萝托乎茯苓，木株于土，萍植于水，鸟排虚而飞，兽跖实而走，虫土闭而蛰，鱼渊潜而处。本乎天者亲上，本乎地者亲下，本乎时<br/><br/>&nbsp;&nbsp;者亲旁：各从其类也。千岁之雉，入海为蜃；百年之雀，入海为蛤；千岁龟鼋，能与人语；千岁之狐，起为美女；千岁之蛇，断而复<br/><br/>&nbsp;&nbsp;续；百年之鼠，而能相卜：数之至也。春分之日，鹰变为鸠；秋分之日，鸠变为鹰：时之化也。故腐草之为萤也，朽苇之为也，稻<br/><br/>&nbsp;&nbsp;之为●也，麦之为蝴蝶也；羽翼生焉，眼目成焉，心智在焉：此自无知化为有知，而气易也。雀之为獐也，之为虾也：不失其血气<br/><br/>&nbsp;&nbsp;，而形性变也。若此之类，不可胜论。应变而动，是为顺常；苟错其方，则为妖眚。故下体生于上，上体生于下：气之反者也。人生<br/><br/>&nbsp;&nbsp;兽，兽生人：气之乱者也。男化为女，女化为男：气之贸者也。鲁，牛哀，得疾，七日化而为虎，形体变易，爪牙施张。其兄启户而<br/><br/>&nbsp;&nbsp;入，搏而食之。方其为人，不知其将为虎也；方有为虎，不知其常为人也。故晋，太康中，陈留阮士r，伤于虺，不忍其痛，数嗅其<br/><br/>&nbsp;&nbsp;疮，已而双虺成于鼻中。元康中，历阳纪元载客食道龟，已而成瘕，医以药攻之，下龟子数升，大如小钱，头足壳备，文甲皆具，惟<br/><br/>&nbsp;&nbsp;中药已死。夫妻非化育之气，鼻非胎孕之所，享道非下物之具：从此观之，万物之生死也，与其变化也，非通神之思，虽求诸已，恶<br/><br/>&nbsp;&nbsp;识所自来。然朽草之为萤，由乎腐也；麦之为蝴蝶，由乎湿也。尔则万物之变，皆有由也。农夫止麦之化者，沤之以灰；圣人理万物<br/><br/>&nbsp;&nbsp;之化者，济之以道：其然与；不然乎？<br/><br/>&nbsp;&nbsp;季桓子穿井，获如土缶，其中有羊焉，使问之仲尼，曰：&amp;quot;吾穿井其获狗，何耶？&amp;quot;仲尼曰：&amp;quot;以丘所闻，羊也。丘闻之：木石之<br/><br/>&nbsp;&nbsp;怪，夔，‘魍魉。‘水中之怪，龙，‘罔象。‘土中之怪曰‘贲羊。‘&amp;quot;夏鼎志曰：&amp;quot;‘罔象‘如三岁儿，赤目，黑色，大耳，长臂，<br/><br/>&nbsp;&nbsp;赤爪。索缚，则可得食。&amp;quot;王子曰：&amp;quot;木精为‘游光，‘金精为‘清明‘&amp;quot;也。<br/><br/>&nbsp;&nbsp;晋惠帝元康中，吴郡娄县怀瑶家忽闻地中有犬声隐隐。视声发处，上有小窍，大如P穴。瑶以杖刺之，入数尺，觉有物。乃掘视<br/><br/>&nbsp;&nbsp;之，得犬子，雌雄各一，目犹未开，形大于常犬。哺之，而食。左右咸往观焉。长老或云：&amp;quot;此名‘犀犬，‘得之者，令家富昌，宜<br/><br/>&nbsp;&nbsp;当养之。&amp;quot;以目未开，还置窍中，覆以磨砻，宿昔发视，左右无孔，遂失所在。瑶家积年无他祸幅。至太兴中，吴郡太守张懋，闻斋<br/><br/>&nbsp;&nbsp;内床下犬声。求而不得。既而地坼，有二犬子，取而养之，皆死。其后懋为吴兴兵沈充所杀。尸子曰：&amp;quot;地中有犬，名曰‘地狼；‘<br/><br/>&nbsp;&nbsp;有人，名曰‘无伤。‘夏鼎志曰：&amp;quot;掘地而得狗，名曰‘贾；‘掘地而得豚，名曰‘邪；‘掘地而得人；名曰‘聚：‘‘聚‘无伤也<br/><br/>&nbsp;&nbsp;。&amp;quot;此物之自然，无谓鬼神而怪之。然则‘贾‘与‘地狼‘名异，其实一物也。淮南毕万曰：&amp;quot;千岁羊肝，化为‘地宰；‘蟾蜍得‘(<br/><br/>&nbsp;&nbsp;上艹下瓜)，‘卒时为‘鹑。‘&amp;quot;此皆因气化以相感而成也。<br/><br/>&nbsp;&nbsp;吴诸葛恪为丹阳太守，尝出猎，两山之间，有物如小儿，伸手欲引人。恪令伸之，乃引去故地。去故地，即死。既而参佐问其故<br/><br/>&nbsp;&nbsp;，以为神明。恪曰：&amp;quot;此事在白泽图内；曰：‘两山之间，其精如小儿，见人，则伸手欲引人，名曰&amp;quot;菽遥&amp;quot;引去故地，则死。‘无<br/><br/>&nbsp;&nbsp;谓神明而异之。诸君偶未见耳。&amp;quot;<br/><br/>&nbsp;&nbsp;王莽建国四年，池阳有小人景，长一尺余，或乘车，或步行，操持万物，大小各自相称，三日乃止。莽甚恶之。自后盗贼日甚，<br/><br/>&nbsp;&nbsp;莽竟被杀。管子曰：&amp;quot;涸泽数百岁，谷之不徙，水之不绝者，生‘庆忌。‘‘庆忌‘者，其状若人，其长四寸，衣黄衣，冠黄冠，戴<br/><br/>&nbsp;&nbsp;黄盖，乘小马，好疾驰，以其名呼之，可使千里外一日反报。&amp;quot;然池阳之景者，或&amp;quot;庆忌&amp;quot;也乎。又曰：&amp;quot;涸小水精，生‘h。‘&amp;quot;‘h<br/><br/>&nbsp;&nbsp;‘者，一头而两身，其状若蛇，长八尺，以其名呼之，可使取鱼鳖。<br/><br/>&nbsp;&nbsp;搜神记卷十三<br/><br/>&nbsp;&nbsp;泰山之东，有澧泉，其形如井，本体是石也。欲取饮者，皆洗心志，跪而挹之，则泉出如飞，多少足用，若或污漫，则泉止焉。<br/><br/>&nbsp;&nbsp;盖神明之尝志者也。<br/><br/>&nbsp;&nbsp;二华之山，本一山也，当河，河水过之，而曲行；河神巨灵，以手擘开其上，以足蹈离其下，中分为两。以利河流。今观手迹于<br/><br/>&nbsp;&nbsp;华岳上，指掌之形具在；脚迹在首阳山下，至今犹存。故张衡作西京赋所称&amp;quot;巨灵P粒高掌远跖，以流河曲，&amp;quot;是也。<br/><br/>&nbsp;&nbsp;汉武徙南岳之祭于庐江，县，霍山之上，无水，庙有四镬，可受四十斛，至祭时，水辄自满，用之，足了，事毕，即空，尘土<br/><br/>&nbsp;&nbsp;树叶，莫之污也。积五十岁，岁作四祭，后但作三祭，一镬自败。<br/><br/>&nbsp;&nbsp;樊东之口，有樊山，若天旱，以火烧山，即至大雨。今往有验。<br/><br/>&nbsp;&nbsp;空乘之地，今名为孔宝，在鲁南，山之穴外，有双石，如桓楹起立，高数丈。鲁人弦歌祭祀，穴中无水，每当祭时，洒扫以告，<br/><br/>&nbsp;&nbsp;辄有清泉自石间出，足以周事。既已，泉亦止。其验至今存焉。<br/><br/>&nbsp;&nbsp;湘穴中有黑土，岁大旱，人则共壅水以塞此穴；穴淹，则大雨立至。<br/><br/>&nbsp;&nbsp;秦惠王二十七年，使张仪筑成都城，屡颓。忽有大龟浮于江，至东子城东南隅而毙。仪以问巫。巫曰：&amp;quot;依龟筑之。&amp;quot;便就，故名<br/><br/>&nbsp;&nbsp;龟化城。<br/><br/>&nbsp;&nbsp;由拳县，秦时长水县也。始皇时童谣曰：&amp;quot;城门有血，城当陷没为湖。&amp;quot;有妪闻之，朝朝往窥。门将欲x之。妪言其故。后门将以<br/><br/>&nbsp;&nbsp;犬血涂门，妪见血，便走去。忽有大水，欲没县。主簿令干入白令，令曰：&amp;quot;何忽作鱼？&amp;quot;干曰：&amp;quot;明府亦作鱼。&amp;quot;遂沦为湖。<br/><br/>&nbsp;&nbsp;秦时，筑城于武周塞内，以备胡，城将成，而崩者数焉。有马驰走，周旋反复，父老异之，因依马迹以筑城，城乃不崩。遂名马<br/><br/>&nbsp;&nbsp;邑。其故城今在朔州。<br/><br/>&nbsp;&nbsp;汉武帝凿昆明池，极深，悉是灰墨，无复土。举朝不解。以问东方朔。朔曰：&amp;quot;臣愚不足以知之。&amp;quot;曰：&amp;quot;试问西域人。&amp;quot;帝以朔不<br/><br/>&nbsp;&nbsp;知，难以移问。至后汉明帝时，西域道人入来洛阳，时有忆方朔言者，乃试以武帝时灰墨问之。道人云：&amp;quot;经云：‘天地大劫将尽，<br/><br/>&nbsp;&nbsp;则劫烧。‘此劫烧之余也。&amp;quot;乃知朔言有旨。<br/><br/>&nbsp;&nbsp;临汜县有廖氏，世老寿。后移居，子孙辄残折。他人居其故宅，复累世寿。乃知是宅所为。不知何故。疑井水赤。乃掘井左右，<br/><br/>&nbsp;&nbsp;得古人埋丹砂数十斛；丹汁入井，是以饮水而得寿。<br/><br/>&nbsp;&nbsp;江东名&amp;quot;余腹&amp;quot;者：昔吴王阖闾江行，食脍，有余，因弃中流，悉化为鱼；今鱼中有名&amp;quot;吴王脍余&amp;quot;者，长数寸，大者如箸，犹有脍<br/><br/>&nbsp;&nbsp;形。<br/><br/>&nbsp;&nbsp;蟛(虫越)，蟹也。尝通梦于人，自称&amp;quot;长卿。&amp;quot;今临海人多以&amp;quot;长卿&amp;quot;呼之。<br/><br/>&nbsp;&nbsp;南方有虫，名&amp;quot;●(虫禺)，&amp;quot;一名&amp;quot;●，&amp;quot;又名&amp;quot;青蚨，&amp;quot;形似蝉而稍大，味辛美，可食。生子必依草叶，大如蚕子，取其子，母即<br/><br/>&nbsp;&nbsp;飞来，不以远近，虽潜取其子，母必知处。以母血涂钱八十一文，以子血涂钱八十一文：每市物。或先用母钱，或先用子钱，皆复飞<br/><br/>&nbsp;&nbsp;归。轮转无已。故淮南子术以之还钱，名曰&amp;quot;青蚨。&amp;quot;<br/><br/>&nbsp;&nbsp;土蜂，名曰&amp;quot;蜾●，&amp;quot;今世谓&amp;quot;●●，&amp;quot;&amp;quot;细腰&amp;quot;之类。其为物雄而无雌，不交，不产；常取桑虫或阜螽子育之，则皆化成己子。亦或<br/><br/>&nbsp;&nbsp;谓之&amp;quot;螟蛉。&amp;quot;诗曰：&amp;quot;螟蛉有子，果羸负之，&amp;quot;是也。<br/><br/>&nbsp;&nbsp;木蠹，生虫，羽化为蝶。<br/><br/>&nbsp;&nbsp;猬多刺，故不使超逾杨柳。<br/><br/>&nbsp;&nbsp;昆仑之(山虚)，地首也，是惟帝之下都，故其外绝以弱水之深，又环以炎火之山。山上有鸟兽草木，皆生育滋长于炎火之中；故<br/><br/>&nbsp;&nbsp;有&amp;quot;火炔迹&amp;quot;非此山草木之皮，则其鸟兽之毛也。汉世西域旧献此布，中闲久绝。至魏初时，人疑其无有。文帝以为火性酷裂，无<br/><br/>&nbsp;&nbsp;含生之气，着之典论，明其不然之事，绝智者之听。及明帝立，诏三公曰：&amp;quot;先帝昔着典论，不朽之格言，其刊石于庙门之外及太学<br/><br/>&nbsp;&nbsp;，与&amp;quot;石经&amp;quot;并以永示来世。&amp;quot;至是，西域使人献&amp;quot;火浣布&amp;quot;袈裟，于是刊灭此论，而天下笑之。<br/><br/>&nbsp;&nbsp;夫金之性一也，以五月丙午日中铸，&amp;quot;为阳燧，&amp;quot;以十一月壬子夜半铸，为&amp;quot;阴燧。&amp;quot;(言丙午日铸为&amp;quot;阳燧，&amp;quot;可取火；壬子夜铸为&amp;quot;<br/><br/>&nbsp;&nbsp;阴燧，&amp;quot;可取水也。)<br/><br/>&nbsp;&nbsp;汉灵帝时，陈留蔡邕，以数上书陈奏，忤上旨意，又内宠恶之，虑不免，乃亡命江海，远迹吴会。至吴，吴人有烧桐以爨者，邕<br/><br/>&nbsp;&nbsp;闻火烈声，曰：&amp;quot;此良材也。&amp;quot;因请之，削以为琴，果有美音。而其尾焦，因名&amp;quot;焦尾琴。&amp;quot;<br/><br/>&nbsp;&nbsp;蔡邕尝至柯亭，以竹为椽，邕仰盼之，曰：&amp;quot;良竹事。&amp;quot;取以为笛，发声辽亮。一云：&amp;quot;邕告吴人曰：‘吾昔尝经会稽高迁亭，见<br/><br/>&nbsp;&nbsp;屋东间第十六竹椽可为笛，取用，果有异声。‘&amp;quot;<br/><br/>&nbsp;&nbsp;搜神记卷十四<br/><br/>&nbsp;&nbsp;昔高阳氏，有同产而为夫妇，帝放之于崆峒之野。相抱而死。神鸟以不死草覆之，七年，男女同体而生。二头，四手足，是为蒙<br/><br/>&nbsp;&nbsp;双氏。<br/><br/>&nbsp;&nbsp;高辛氏，有老妇人，居于王宫，得耳疾，历时，医为挑治，出顶虫，大如茧。妇人去，后置以瓠篱，覆之以盘，俄尔顶虫乃化为<br/><br/>&nbsp;&nbsp;犬。其文五色。因名盘瓠，遂畜之。时戎吴强盛，数侵边境，遣将征讨，不能擒胜。乃募天下有能得戎吴将军首者，赠金千斤，封邑<br/><br/>&nbsp;&nbsp;万户，又赐以少女。后盘瓠衔得一头，将造王阙。王诊视之，即是戎吴。为之奈何？群臣皆曰：&amp;quot;盘瓠是畜，不可官秩，又不可妻。<br/><br/>&nbsp;&nbsp;虽有功，无施也。&amp;quot;少女闻之，启王曰：&amp;quot;大王既以我许天下矣。盘瓠衔首而来，为国除害，此天命使然，岂狗之智力哉。王者重言，<br/><br/>&nbsp;&nbsp;伯者重信，不可以女子微躯，而负明约于天下，国之祸也。&amp;quot;王惧而从之。令少女从盘瓠，盘瓠将女上南山，草木茂盛，无人行迹。<br/><br/>&nbsp;&nbsp;于是女解去衣裳，为仆竖之结，着独力之衣，随盘瓠升山，入谷，止于石室之中。王悲思之，遣往视觅，天辄风雨，岭震，云晦，往<br/><br/>&nbsp;&nbsp;者莫至。盖经三年，产六男，六女。盘瓠死，后自相配偶，因为夫妇。织绩木皮，染以草实。好五色衣服，裁制皆有尾形，后母归，<br/><br/>&nbsp;&nbsp;以语王，王遣使迎诸男女，天不复两。衣服褊裢，言语侏(人离)，饮食蹲踞，好山恶都。王顺其意，赐以名山，广泽，号曰蛮夷。蛮<br/><br/>&nbsp;&nbsp;夷者，外痴内黠，安土重旧，以其受异气于天命，故待以不常之律。田作，贾贩，无关]，符传，租税之赋。有邑，君长皆赐印绶。<br/><br/>&nbsp;&nbsp;冠用獭皮，取其游食于水。今即梁汉、巴蜀、武陵、长沙、庐江郡夷是也。用糁，杂鱼肉，叩槽而号，以祭盘瓠，其俗至今。故世称<br/><br/>&nbsp;&nbsp;&amp;quot;赤髀，横裙，盘瓠子孙。&amp;quot;<br/><br/>&nbsp;&nbsp;槁离国王侍婢有娠，王欲杀之。婢曰：&amp;quot;有气如鸡子，从天来下，故我有娠。&amp;quot;后生子，捐之猪圈中，猪以喙嘘之；徙至马枥中马<br/><br/>&nbsp;&nbsp;复以气嘘之。故得不死。王疑以为天子也，乃令其母收畜之，名曰东明。常令牧马。东明善射，王恐其夺己国也，欲杀之。东明走，<br/><br/>&nbsp;&nbsp;南至施掩水，以弓击水。鱼鳖浮为桥，东明得渡。鱼鳖解散，追兵不得渡。因都王夫余。<br/><br/>&nbsp;&nbsp;古徐国宫人娠而生卵，以为不祥，弃之水滨。有犬，名鹄苍，衔卵以归。遂生儿，为徐嗣君。后鹄苍临死，生角而九尾，实黄龙<br/><br/>&nbsp;&nbsp;也。葬之徐里中。见有狗垄在焉。<br/><br/>&nbsp;&nbsp;斗伯比父早亡，随母归在舅姑之家，后长大，乃奸u子之女，生子文。其u子妻耻女不嫁而生子。乃弃于山中。u子游猎，见虎<br/><br/>&nbsp;&nbsp;乳一小儿，归与妻言，妻曰：&amp;quot;此是我女与伯比私通生此小儿。我耻之，送于山中。&amp;quot;u子乃迎归养之，配其女与伯比。楚人因呼子文<br/><br/>&nbsp;&nbsp;为&amp;quot;谷乌菟。&amp;quot;仕至楚相也。<br/><br/>&nbsp;&nbsp;齐惠公之妾萧同叔子见御，有身，以其贱，不敢言也，取薪而生顷公于野，又不敢举也。有狸乳而r覆之。人见而收，因名曰无<br/><br/>&nbsp;&nbsp;野是为顷公。<br/><br/>&nbsp;&nbsp;袁(金刃)者，羌豪也，秦时，拘执为奴隶，后得亡去，秦人追之急迫，藏于穴中，秦人焚之，有景相如虎来为蔽，故得不死。诸<br/><br/>&nbsp;&nbsp;羌神之，推以为君。其后种落炽盛。<br/><br/>&nbsp;&nbsp;后汉定襄太守窦奉妻生子武，丈一蛇。奉送蛇于野中，及武长大，有海内俊名。母死，将葬未窆，宾客聚集，有大蛇从林草中<br/><br/>&nbsp;&nbsp;出，径来棺下，委地俯仰，以头击棺，血涕并流，状若哀恸，有顷而去。时人知为窦氏之祥。<br/><br/>&nbsp;&nbsp;晋怀帝永嘉中，有韩媪者，于野中见巨卵。持归育之，得婴儿。字曰撅儿。方四岁，刘渊筑平阳城，不就，募能城者。撅儿应募<br/><br/>&nbsp;&nbsp;。因变为蛇，令媪遗灰志其后，谓媪曰：&amp;quot;凭灰筑城，城可立就。&amp;quot;竟如所言。渊怪之，遂投入山穴间，露尾数寸，使者斩之，忽有泉<br/><br/>&nbsp;&nbsp;出穴中，汇为池，因名金龙池。<br/><br/>&nbsp;&nbsp;元帝永昌中，暨阳人任谷，因耕，息于树下，忽有一人着羽衣就淫之。既而不知所在。谷遂有妊。积月，将产，羽衣人复来，以<br/><br/>&nbsp;&nbsp;刀穿其阴下，出一蛇子，便去。谷遂成宦者，诣阙自陈，留于宫中。<br/><br/>&nbsp;&nbsp;旧说：太古之时，有大人远征，家无余人，唯有一女。牡马一匹，女亲养之。穷居幽处，思念其父，乃戏马曰：&amp;quot;尔能为我迎得<br/><br/>&nbsp;&nbsp;父还，吾将嫁汝。&amp;quot;马既承此言，乃绝缰而去。径至父所。父见马，惊喜，因取而乘之。马望所自来，悲鸣不已。父曰：&amp;quot;此马无事如<br/><br/>&nbsp;&nbsp;此，我家得无有故乎！&amp;quot;亟乘以归。为畜生有非常之情，故厚加刍养。马不肯食。每见女出入，辄喜怒奋击。如此非一。父怪之，密<br/><br/>&nbsp;&nbsp;以问女，女具以告父：&amp;quot;必为是故。&amp;quot;父曰：&amp;quot;勿言。恐辱家门。且莫出入。&amp;quot;于是伏弩射杀之。暴皮于庭。父行，女以邻女于皮所戏，<br/><br/>&nbsp;&nbsp;以足蹙之曰：&amp;quot;汝是畜生，而欲取人为妇耶！招此屠剥，如何自苦！&amp;quot;言未及竟，马皮蹶然而起，卷女以行。邻女忙怕，不敢救之。走<br/><br/>&nbsp;&nbsp;告其父。父还求索，已出失之。后经数日，得于大树枝间，女及马皮，尽化为蚕，而绩于树上。其(上尔下虫)纶理厚大，异于常蚕。<br/><br/>&nbsp;&nbsp;邻妇取而养之。其收数倍。因名其树曰桑。桑者，丧也。由斯百姓竞种之，今世所养是也。言桑蚕者，是古蚕之余类也。案：天官：<br/><br/>&nbsp;&nbsp;&amp;quot;辰，为马星。&amp;quot;蚕书曰：&amp;quot;月当大火，则浴其种。&amp;quot;是蚕与马同气也。周礼：&amp;quot;教人职掌，票原蚕者。&amp;quot;注云：&amp;quot;物莫能两大，禁原蚕者<br/><br/>&nbsp;&nbsp;，为其伤马也。&amp;quot;汉礼皇后亲采桑祀蚕神，曰：&amp;quot;菀窳妇人，寓氏公主。&amp;quot;公主者，女之尊称也。菀窳妇人，先蚕者也。故今世或谓蚕<br/><br/>&nbsp;&nbsp;为女儿者，是古之遗言也。<br/><br/>&nbsp;&nbsp;羿请无死之药于西王母，嫦娥窃之以奔月，将往，枚筮之于有黄。有黄占之曰：&amp;quot;吉。翩翩归妹，独将西行。逢天晦芒，毋恐毋<br/><br/>&nbsp;&nbsp;惊。后且大昌。&amp;quot;嫦娥遂托身于月，是为&amp;quot;蟾E&amp;quot;。<br/><br/>&nbsp;&nbsp;舌噬降壑女死，化为怪草，其叶郁茂，其华黄色，其实如兔丝。故服怪草者，恒媚于人焉。<br/><br/>&nbsp;&nbsp;荥阳县南百余里，有兰岩山，峭拔千丈，常有双鹤，素羽然，日夕偶影翔集。相传云：&amp;quot;昔有夫妇隐此山，数百年，化为双鹤<br/><br/>&nbsp;&nbsp;，不绝往来。&amp;quot;忽一旦，一鹤为人所害，其一鹤岁常哀鸣。至今响动岩谷，莫知其年岁也。<br/><br/>&nbsp;&nbsp;豫章新喻县男子，见田中有六七女，皆衣毛衣，不知是鸟。匍匐往得其一女所解毛衣，取藏之，即往就诸鸟。诸鸟各飞去，一鸟<br/><br/>&nbsp;&nbsp;独不得去。男子取以为妇。生三女。其母后使女问父，知衣在积稻下，得之，衣而飞去，后复以迎三女，女亦得飞去。<br/><br/>&nbsp;&nbsp;汉灵帝时，江夏黄氏之母浴盘水中，久而不起，变为鼋矣。婢惊走告。比家人来，鼋转入深渊。其后时时出见。初，浴，簪一银<br/><br/>&nbsp;&nbsp;钗，犹在其首。于是黄氏累世不敢食鼋肉。<br/><br/>&nbsp;&nbsp;魏黄初中，清河宋士宗母，夏天于浴室里浴，遣家中大小悉出，独在室中。良久，家人不解其意，于壁穿中窥之。不见人体，见<br/><br/>&nbsp;&nbsp;盆水中有一大鳖。遂开户，大小悉入，了不与人相承。尝先着银钗，犹在头上。相与守之。啼泣无可奈何。意欲求去，永不可留。视<br/><br/>&nbsp;&nbsp;之积日，转懈。自捉出户外。其去甚驶，逐之不及，遂便入水。后数日，忽还，巡行宅舍如平生，了无所言而去。时人谓士宗应行丧<br/><br/>&nbsp;&nbsp;治服；士宗以母形虽变，而生理尚存，竟不治丧。此与江夏黄母相似。<br/><br/>&nbsp;&nbsp;吴孙皓宝鼎元年六月，晦，丹阳宣骞母，年八十矣。亦因洗浴化为鼋，其状如黄氏。骞兄弟四人，闭户卫之，掘堂上作大坎，泻<br/><br/>&nbsp;&nbsp;水其中。鼋入坎游戏。一二日间，恒延颈外望，伺户小开，便轮转自跃入于深渊。遂不复还。<br/><br/>&nbsp;&nbsp;汉献帝建安中，东郡民家有怪；无故，瓮器自发訇訇作声，若有人击。盘案在前，忽然便失，鸡生子，辄失去。如是数岁，人甚<br/><br/>&nbsp;&nbsp;恶之。乃多作美食，覆盖，着一室中，阴藏户间窥伺之。果复重来，发声如前。闻，便闭户，周旋室中，了无所见。乃以杖挝之。<br/><br/>&nbsp;&nbsp;良久，于室隅间有所中，便闻呻吟之声，曰：&amp;quot;●！●！&amp;quot;宜死。开户视之，得一老翁，可百余岁，言语了不相当，貌状颇类于兽。遂<br/><br/>&nbsp;&nbsp;行推问，乃于数里外得其家，云：&amp;quot;失来十余年。&amp;quot;得之哀喜。后岁余，复失之。闻陈留界复有怪如此。时人咸以为此翁。<br/><br/>&nbsp;&nbsp;搜神记卷十五<br/><br/>&nbsp;&nbsp;秦始皇时，有王道平，长安人也，少时与同村人唐叔偕女，小名父喻，容色俱美，誓为夫妇。寻王道平被差征伐，落堕南国，九<br/><br/>&nbsp;&nbsp;年不归，父母见女长成。即聘与刘祥为妻，女与道平，言誓甚重，不肯改事。父母逼迫，不免出嫁刘祥。经三年，忽忽不乐，常思道<br/><br/>&nbsp;&nbsp;平，忿怨之深，悒悒而死。死经三年，平还家，乃诘邻人：&amp;quot;此女安在？&amp;quot;邻人云：&amp;quot;此女意在于君，被父母凌逼，嫁与刘祥，今已死<br/><br/>&nbsp;&nbsp;矣。&amp;quot;平问：‘墓在何处？&amp;quot;邻人引往墓所，平悲号哽咽，三呼女名，绕墓悲苦，不能自止。平乃祝曰：&amp;quot;我与汝立誓天地，保其终身<br/><br/>&nbsp;&nbsp;，岂料官有牵缠，致令乖隔，使汝父母与刘祥，既不契于初心，生死永诀。然汝有灵圣，使我见汝生平之面。若无神灵，从兹而别。<br/><br/>&nbsp;&nbsp;&amp;quot;言讫，又复哀泣逡巡。其女魂自墓出，问平：&amp;quot;何处而来？良久契阔。与君誓为夫妇，以结终身，父母强逼，乃出聘刘祥，已经三年<br/><br/>&nbsp;&nbsp;，日夕忆君，结恨致死，乖隔幽途。然念君宿念不忘，再求相慰，妾身未损，可以再生，还为夫妇。且速开冢，破棺，出我，即活。<br/><br/>&nbsp;&nbsp;&amp;quot;平审言，乃启墓门，扪看。其女果活。乃结束随平还家。其夫刘祥闻之，惊怪，申诉于州县。检律断之，无条，乃录状奏王。王断<br/><br/>&nbsp;&nbsp;归道平为妻。寿一百三十岁。实谓精诚贯于天地，而获感应如此。<br/><br/>&nbsp;&nbsp;晋武帝世，河间郡有男女私悦，许相配适；寻而男从军，积年不归，女家更欲适之，女不愿行，父母逼之，不得已而去，寻病死<br/><br/>&nbsp;&nbsp;。其男戍还，问女所在，其家具说之；乃至冢，欲哭之叙哀，而不胜其情，遂发冢，开棺，女即苏活，因负还家，将养数日，平复如<br/><br/>&nbsp;&nbsp;初。后夫闻，乃往求之；其人不还，曰：&amp;quot;卿妇已死，天下岂闻死人可复活耶？此天赐我，非卿妇也。&amp;quot;于是相讼，郡县不能决，以谳<br/><br/>&nbsp;&nbsp;廷尉，秘书郎王导奏以；&amp;quot;精诚之至，感于天地，故死而更生，此非常事，不得以常礼断之。请还开冢者。&amp;quot;朝廷从其议。<br/><br/>&nbsp;&nbsp;汉献帝建安中，南阳贾偶，字文合，得病而亡。时有吏，将诣太山司命，阅簿，谓吏曰：&amp;quot;当召某郡文合，何以召此人？可速遣<br/><br/>&nbsp;&nbsp;之。&amp;quot;时日暮，遂至郭外树下宿，见一年少女独行，文合问曰：&amp;quot;子类衣冠，何乃徒步？姓字为谁？&amp;quot;女曰：&amp;quot;某，三河人，父见为弋阳<br/><br/>&nbsp;&nbsp;令，昨被召来，今却得还，遇日暮，惧获瓜田李下之讥，望君之容，必是贤者，是以停留，依凭左右。&amp;quot;文合曰：&amp;quot;悦子之心，愿交欢<br/><br/>&nbsp;&nbsp;于今夕。&amp;quot;女曰：&amp;quot;闻之诸姑：女子以贞专为德，洁白为称。&amp;quot;文合反复与言，终无动志。天明，各去。文合卒巳再宿，停丧将殓，视<br/><br/>&nbsp;&nbsp;其面，有色，扪心下，稍温，少顷，却苏。后文合欲验其实，遂至弋阳，修刺谒令，因问曰：&amp;quot;君女宁卒而却苏耶？&amp;quot;具说女子姿质，<br/><br/>&nbsp;&nbsp;服色，言语，相反覆本末。令入问女，所言皆同。乃大惊叹。竟以此女配文合焉。<br/><br/>&nbsp;&nbsp;汉建安四年二月，武陵充县妇人李娥，年六十岁，病卒，埋于城外，已十四日。娥比舍有蔡仲，闻娥富，谓殡当有金宝，乃盗发<br/><br/>&nbsp;&nbsp;冢求金，以斧剖棺。斧数下，娥于棺中言曰：&amp;quot;蔡仲！汝护我头。&amp;quot;仲惊，遽便出走，会为县吏所见，遂收治。依法，当弃市。娥儿闻<br/><br/>&nbsp;&nbsp;母活，来迎出，将娥回去。武陵太守闻娥死复生，召见，问事状。娥对曰：&amp;quot;闻谬为司命所召，到时，得遣出，过西门外，适见外兄<br/><br/>&nbsp;&nbsp;刘伯文，惊相劳问，涕泣悲哀。娥语曰：‘伯文！我一日误为所召，今得遣归，既不知道，不能独行，为我得一伴否？又我见召在此<br/><br/>&nbsp;&nbsp;，已十余日，形体又为家人所葬埋，归，当那得自出？‘伯文曰：‘当为问之。‘即遣门卒与尸曹相问：‘司命一日误召武陵女子李<br/><br/>&nbsp;&nbsp;娥，今得遣还，娥在此积日，尸丧，又当殡殓，当作何等得出；又女弱，独行，岂当有伴耶？是吾外妹，幸为便安之。&amp;quot;答曰：‘今<br/><br/>&nbsp;&nbsp;武陵西界，有男子李黑，亦得遣还，便可为伴。兼敕黑过娥比舍蔡仲，发出娥也。‘于是娥遂得出。与伯文别，伯文曰：‘书一封，<br/><br/>&nbsp;&nbsp;以与儿佗。‘娥遂与黑俱归。事状如此。&amp;quot;太守闻之，慨然叹曰：&amp;quot;天下事真不可知也。&amp;quot;乃表，以为：&amp;quot;蔡仲虽发冢为鬼神所使；虽欲<br/><br/>&nbsp;&nbsp;无发，势不得已，宜加宽宥。&amp;quot;诏书报可。太守欲验语虚实，即遣马吏于西界，推问李黑，得之，与黑语协。乃致伯文书与佗，佗识<br/><br/>&nbsp;&nbsp;其纸，乃是父亡时送箱中文书也。表文字犹在也，而书不可晓。乃请费长房读之，曰：&amp;quot;告佗：我当从府君出案行部，当以八月八日<br/><br/>&nbsp;&nbsp;日中时，武陵城南沟水畔顿。汝是时必往。&amp;quot;到期，悉将大小于城南待之。须臾果至，但闻人马隐隐之声，诣沟水，便闻有呼声曰：&amp;quot;<br/><br/>&nbsp;&nbsp;佗来！汝得我所寄李娥书不耶？&amp;quot;曰：&amp;quot;即得之，故来至此。&amp;quot;伯文以次呼家中大小，久之，悲伤断绝，曰：&amp;quot;死生异路，不能数得汝消<br/><br/>&nbsp;&nbsp;息，吾亡后，儿孙乃尔许大！&amp;quot;良久，谓佗曰：&amp;quot;来春大病，与此一丸药，以涂门户，则辟来年妖疠矣。&amp;quot;言讫，忽去，竟不得见其形<br/><br/>&nbsp;&nbsp;。至来春，武陵果大病，白日皆见鬼，唯伯文之家，鬼不敢向。费长房视药丸，曰：&amp;quot;此‘方相‘脑也。&amp;quot;<br/><br/>&nbsp;&nbsp;汉，陈留考城，史，字威明，年少时，尝病，临死，谓母曰：&amp;quot;我死，当复生。埋我，以竹杖柱于瘗上，若杖折，掘出我。&amp;quot;及<br/><br/>&nbsp;&nbsp;死，埋之柱，如其言。七日，往视，杖果折。即掘出之，已活。走至井上，浴，平复如故。后与邻船至下邳卖锄，不时售，云：&amp;quot;欲<br/><br/>&nbsp;&nbsp;归。&amp;quot;人不信之，曰：&amp;quot;何有千里暂得归耶？&amp;quot;答曰：&amp;quot;一宿便还。&amp;quot;即书，取报以为验。实一宿便还，果得报。考城令江夏●贾和姊病<br/><br/>&nbsp;&nbsp;，在邻里，欲急知消息，请往省之。路遥三千，再宿还报。<br/><br/>&nbsp;&nbsp;会稽贺r、字彦琚，曾得疾，不知人，惟心下温，死三日，复苏。云：&amp;quot;吏人将上天，见官府，入曲房，房中有层架，其上层有<br/><br/>&nbsp;&nbsp;印，中层有剑，使r惟意所取；而短不及上层，取剑以出门，吏问：‘何得？‘云：‘得剑，‘曰：‘恨不得印，可策百神，剑惟得<br/><br/>&nbsp;&nbsp;使社公耳。‘&amp;quot;疾愈，果有鬼来，称社公。<br/><br/>&nbsp;&nbsp;戴洋，字国流，吴兴长城人，年十二，病死。五日而苏。说：&amp;quot;死时，天使其酒藏吏授符，给吏从幡麾，将上蓬莱、昆仑、积<br/><br/>&nbsp;&nbsp;石、太室、庐、衡等山，既而遣归、&amp;quot;妙解占候。知吴将亡，托病不仕，还乡里，行至濑乡，经老子祠，皆是洋昔死时所见使处，但<br/><br/>&nbsp;&nbsp;不复见昔物耳。因问守藏应凤曰：&amp;quot;去二十余年，尝有人乘马东行，经老君祠而不下马，未达桥，坠马死者否？&amp;quot;凤言有之。所问之事<br/><br/>&nbsp;&nbsp;，多与洋同。<br/><br/>&nbsp;&nbsp;吴，临海松阳人，柳荣，从吴相张悌至扬州，荣病，死船中，二日，军士已上岸。无有埋之者，忽然大叫，言：&amp;quot;人缚军师！人<br/><br/>&nbsp;&nbsp;缚军师！&amp;quot;声甚激扬。遂活。人问之。荣曰：&amp;quot;上天北斗门下卒，见人缚张悌，意中大愕，不觉大叫言。何以缚军师？&amp;quot;门下人怒荣，<br/><br/>&nbsp;&nbsp;叱逐使去。荣便怖惧，口余声发扬耳。其日，悌即死战。荣至晋元帝时犹存。<br/><br/>&nbsp;&nbsp;吴国富阳人马势妇，姓蒋，村人应病死者，蒋辄恍惚熟眠经日，见病人死，然后省觉。觉，则具说。家中人不信之。语人云：&amp;quot;<br/><br/>&nbsp;&nbsp;某中病我欲杀之，怒强，魂难杀，未即死。我入其家内，架上有白米(食卞)，几种鲑，我暂过灶下，戏，婢无故犯我，我打其脊，使<br/><br/>&nbsp;&nbsp;婢当时闷绝，久之乃苏。&amp;quot;其兄病，在乌衣人令杀之，向其请乞，终不下手。醒，乃语兄云，&amp;quot;当活。&amp;quot;<br/><br/>&nbsp;&nbsp;晋咸宁二年十二月，琅琊颜畿，字世都，得病，就医，张自治，死于张家。棺敛已久。家人迎丧，砻咳剖髂径不可解。人咸<br/><br/>&nbsp;&nbsp;为之感伤。引丧者忽颠仆，称畿言曰：&amp;quot;我寿命未应死，但服药太多，伤我五脏耳。今当复活，慎无葬也。&amp;quot;其父拊而祝之，曰：&amp;quot;若<br/><br/>&nbsp;&nbsp;尔有命，当复更生，岂非骨肉所愿；今但欲还家，不尔葬也。&amp;quot;砟私狻＜盎辜遥其妇梦之曰：&amp;quot;吾当复生，可急开棺。&amp;quot;妇便说之。<br/><br/>&nbsp;&nbsp;其夕，母及家人又梦之。即欲开棺，而父不听；其弟含，时尚少，乃慨然曰：&amp;quot;非常之事，自古有之；今灵异至此，开棺之痛，孰与<br/><br/>&nbsp;&nbsp;不开相负？&amp;quot;父母从之。乃共发棺，果有生验，以手刮棺，指爪尽伤，然气息甚微，存亡不分矣，于是急以绵饮沥口，能咽，遂与出<br/><br/>&nbsp;&nbsp;之。将护累月，饮食稍多，能开目视瞻，屈伸手足，不与人相当，不能言语，饮食所须，托之以梦。如此者十余年。家人疲于供护，<br/><br/>&nbsp;&nbsp;不复得操事；含乃弃绝人事，躬亲侍养，以知名州党。后更衰劣，卒复还死焉。<br/><br/>&nbsp;&nbsp;羊祜，年五岁时，令乳母取所弄金I，乳母曰：&amp;quot;汝先无此物。&amp;quot;祜即诣邻人李氏东垣桑树中，探得之。主人惊曰：&amp;quot;此吾亡儿所<br/><br/>&nbsp;&nbsp;失物也，云何持去？&amp;quot;乳母具言之。李氏悲惋。时人异之。<br/><br/>&nbsp;&nbsp;汉末，关中大乱，有发前汉宫人冢者，宫人犹活，既出，平复如旧。魏郭后爱念之，录置宫内，常在左右，问汉时宫中事，说之<br/><br/>&nbsp;&nbsp;了了，皆有次绪。郭后崩，哭泣过哀，遂死。<br/><br/>&nbsp;&nbsp;魏时太原发冢，破棺，棺中有一生妇人，将出，与语，生人也。送之京师，问其本事，不知也。视其冢上树木，可三十岁，不知<br/><br/>&nbsp;&nbsp;此妇人三十岁，常生于地中耶？将一朝H生，偶与发冢者会也？<br/><br/>&nbsp;&nbsp;晋世，杜锡，字世嘏，家葬而婢误不得出。后十余年，开冢y葬，而婢尚生。云：&amp;quot;其始如瞑目。有顷，渐觉。&amp;quot;问之，自谓。&amp;quot;<br/><br/>&nbsp;&nbsp;当一再宿耳。&amp;quot;初婢埋时，年十五六，及开冢后，姿质如故。更生十五六年，嫁之，有子。<br/><br/>&nbsp;&nbsp;汉桓帝冯贵人，病亡；灵帝时有盗贼发冢，七十余年，颜色如故，但肉小冷；群贼共奸通之，至斗争相杀，然后事觉。后窦太后<br/><br/>&nbsp;&nbsp;家被诛，欲以冯贵人配食下邳陈公达；议以贵人虽是先帝所幸，尸体秽污，不宜配至尊，乃以窦太后配食。<br/><br/>&nbsp;&nbsp;吴孙休时，戍将于广陵掘诸冢，取版，以治城，所坏甚多。复发一大冢，内有重阁，户扇皆枢转可开闭，四周为徼道，通车，其<br/><br/>&nbsp;&nbsp;高可以乘马，又铸铜人数十，长五尺，皆大冠，朱衣，执剑，侍列。灵坐皆刻铜人。背后石壁，言：殿中将军，或言：侍郎，常侍。<br/><br/>&nbsp;&nbsp;似公侯之冢。破其棺，棺中有人，发已班白，衣冠鲜明，面体如生人。棺中云母，厚尺许，以白玉璧三十枚借尸。兵人辇共举出死人<br/><br/>&nbsp;&nbsp;，以倚冢壁；有一玉，长尺许，形似冬瓜，从死人怀中透出，堕地；两耳及孔鼻中。皆有黄金，如枣许大。<br/><br/>&nbsp;&nbsp;汉广川王好发冢。发栾书冢，其棺柩盟器，悉毁烂无余；唯有一白狐，见人惊走；左右逐之，不得，戟伤其左足。是夕，王梦一<br/><br/>&nbsp;&nbsp;丈夫，须眉尽白，来谓王曰：&amp;quot;何故伤吾左足？&amp;quot;乃以杖叩王左足。王觉，肿痛，即生疮，至死不差。