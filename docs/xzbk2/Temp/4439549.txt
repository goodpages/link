&nbsp;&nbsp;昔颛顼氏有三子，死而为疫鬼：一居江水，为疟鬼；一居若水，为魍魉鬼；一居人宫室，善惊人小儿，为小鬼。于是正岁，命方<br/><br/>&nbsp;&nbsp;相氏帅肆傩以驱疫鬼。<br/><br/>&nbsp;&nbsp;挽歌者，丧家之乐，执绋者相和之声也。挽歌辞有薤露，蒿里二章。汉田横门人作。横自杀，门人伤之，悲歌，言：人如薤上露<br/><br/>&nbsp;&nbsp;，易稀灭；亦谓人死，精魂归于蒿里。故有二章。<br/><br/>&nbsp;&nbsp;阮瞻，字千里，素执无鬼论。物莫能难。每自谓，此理足以辨正幽明。忽有客通名诣瞻，寒温毕，聊谈名理。客甚有才辨，瞻与<br/><br/>&nbsp;&nbsp;之言，良久，及鬼神之事，反复甚苦。客遂屈，乃作色曰：&amp;quot;鬼神，古今圣贤所共传，君何得独言无？即仆便是鬼。&amp;quot;于是变为异形，<br/><br/>&nbsp;&nbsp;须臾消灭。瞻默然，意色太恶。岁余，病卒。<br/><br/>&nbsp;&nbsp;吴兴施续为寻阳督，能言论，有门生亦有理意，常秉无鬼论。忽有一黑衣白袷客来，与共语，遂及鬼神。移日，客辞屈。乃曰：<br/><br/>&nbsp;&nbsp;&amp;quot;君辞巧，理不足。仆即是鬼。何以云无；问：&amp;quot;鬼何以来？&amp;quot;答曰：&amp;quot;受使来取君。期尽明日食时。&amp;quot;门生请乞，酸苦，鬼问：&amp;quot;有人似<br/><br/>&nbsp;&nbsp;君者否？&amp;quot;门生云：&amp;quot;施续帐下都督，与仆相似。&amp;quot;便与俱往，与都督对坐；鬼手中出一铁凿，可尺余，安着都督头，便举椎打之。都<br/><br/>&nbsp;&nbsp;督云：&amp;quot;头觉微痛。&amp;quot;向来转剧，食顷，便亡。<br/><br/>&nbsp;&nbsp;蒋济，字子通，楚国平阿人也，仕魏，为领军将军。其妇梦见亡儿，涕泣曰：&amp;quot;死生异路，我生时为卿相子孙，今在地下，为泰<br/><br/>&nbsp;&nbsp;山伍伯，憔悴困苦，不可复言。今太庙西讴士孙阿见召为泰山令，愿母为白侯，属阿，令转我得乐处。&amp;quot;言讫，母忽然惊寤。明日以<br/><br/>&nbsp;&nbsp;白济。济曰：&amp;quot;梦为虚耳，不足怪也。&amp;quot;日暮，复梦曰：&amp;quot;我来迎新君，止在庙下未发之顷，暂得来归。新君，明日日中当发。临发多<br/><br/>&nbsp;&nbsp;事，不复得归。永辞于此。侯气强难感悟，故自诉于母，愿重启侯：何惜不一试验之？&amp;quot;遂道阿之形状言甚备悉。天明，母重启济：&amp;quot;<br/><br/>&nbsp;&nbsp;虽云梦不足怪，此何太适。适，亦何惜不一验之？&amp;quot;济乃遗人诣太庙下，推问孙阿，果得之，形状证验，悉如儿言。济涕泣曰：&amp;quot;几负<br/><br/>&nbsp;&nbsp;吾儿。&amp;quot;于是乃见孙阿，具语其事。阿不惧当死，而喜得为泰山令，惟恐济言不信也，曰：&amp;quot;若如节下言，阿之愿也。不知贤子欲得何<br/><br/>&nbsp;&nbsp;职？&amp;quot;济曰：&amp;quot;随地下乐者与之。&amp;quot;阿曰：&amp;quot;辄当奉教。&amp;quot;乃厚赏之。言讫，遣还。济欲速知其验，从领军门至庙下，十步安一人，以传<br/><br/>&nbsp;&nbsp;消息。辰时，传阿心痛；已时，传阿剧；日中，传阿亡。济曰：&amp;quot;虽哀吾儿之不幸，且喜亡者有知。&amp;quot;后月余，儿复来，语母曰：&amp;quot;已<br/><br/>&nbsp;&nbsp;得转为录事矣，&amp;quot;<br/><br/>&nbsp;&nbsp;汉，不其县，有孤竹城，古孤竹君之国也，灵帝光和元年，辽西人见辽水中有浮棺，欲斫破之；棺中人语曰：&amp;quot;我是伯夷之弟，<br/><br/>&nbsp;&nbsp;孤竹君也。海水坏我棺椁，是以漂流。汝斫我何为？&amp;quot;人惧，不敢斫。因为立庙祠祀。吏民有欲发视者，皆无病而死。<br/><br/>&nbsp;&nbsp;温序，字公次，太原祈人也，任护军校尉，行部至陇西，为隗嚣将所劫，欲生降之。序大怒，以节挝杀人，贼趋，欲杀序。荀宇<br/><br/>&nbsp;&nbsp;止之曰：&amp;quot;义士欲死节。&amp;quot;赐剑，令自裁。序受剑，衔须着口中，叹曰：&amp;quot;则令须污土。&amp;quot;遂伏剑死。更始怜之，送葬到洛阳城旁，为筑<br/><br/>&nbsp;&nbsp;冢。长子寿，为印平侯，梦序告之曰&amp;quot;久客思乡。&amp;quot;寿即弃官，上书乞骸骨，归葬。帝许之。<br/><br/>&nbsp;&nbsp;汉，南阳文颖，字叔长，建安中为甘陵府丞，过界止宿，夜三鼓时，梦见一人跪前曰：&amp;quot;昔我先人，葬我于此，水来湍墓，棺木<br/><br/>&nbsp;&nbsp;溺，渍水处半，然无以自温。闻君在此，故来相依，欲屈明日暂住须臾，幸为相迁高燥处。&amp;quot;鬼披衣示颖，而皆沾湿。颖心怆然，即<br/><br/>&nbsp;&nbsp;寤。语诸左右。曰：&amp;quot;梦为虚耳亦何足怪。&amp;quot;颖乃还眠向寐处，梦见谓颖曰：&amp;quot;我以穷苦告君，奈何不相愍悼乎？&amp;quot;颖梦中问曰：&amp;quot;子为<br/><br/>&nbsp;&nbsp;谁？&amp;quot;对曰：&amp;quot;吾本赵人，今属汪芒氏之神。&amp;quot;颖曰：&amp;quot;子棺今何所在？&amp;quot;对曰：&amp;quot;近在君帐北十数步水侧枯杨树下，即是吾也。天将明，<br/><br/>&nbsp;&nbsp;不复得见，君必念之。&amp;quot;颖答曰：&amp;quot;喏！&amp;quot;忽然便寤。天明，可发，颖曰：&amp;quot;虽曰梦不足怪，此何太适。&amp;quot;左右曰：&amp;quot;亦何惜须臾，不验之<br/><br/>&nbsp;&nbsp;耶？&amp;quot;颖即起，率十数人将导顺水上，果得一枯杨，曰：&amp;quot;是矣。&amp;quot;掘其下，未几，果得棺。棺甚朽坏，没半水中。颖谓左右曰：‘向<br/><br/>&nbsp;&nbsp;闻于人，谓之虚矣；世俗所传，不可无验。&amp;quot;为移其棺，葬之而去。<br/><br/>&nbsp;&nbsp;汉，九江何敞，为交州刺史，行部到苍梧郡高安县，暮宿鹄奔亭，夜犹未半，有一女从楼下出，呼曰：&amp;quot;妾姓苏，名娥，字始珠<br/><br/>&nbsp;&nbsp;，本居广信县修里人。早失父母，又无兄弟，嫁与同县施氏，薄命夫死，有杂缯帛百二十疋，及婢一人，名致富，妾孤穷羸弱，不能<br/><br/>&nbsp;&nbsp;自振；欲之傍县卖缯，从同县男子王伯赁牛车一乘，直钱万二千，载妾甄眨令致富执辔，乃以前年四月十日到此亭外。于时日已向<br/><br/>&nbsp;&nbsp;暮，行人断绝，不敢复进，因即留止，致富暴得腹痛。妾之亭长舍乞浆，取火，亭长龚寿，操戈持戟，来至车旁，问妾曰：‘夫人从<br/><br/>&nbsp;&nbsp;何所来车上所载何物？丈夫安在？何故独行？‘妾应曰：‘何劳问之？‘寿因持妾臂曰：‘少年爱有色，冀可乐也。‘妾惧怖不从，<br/><br/>&nbsp;&nbsp;寿即持刀刺胁下一创，立死。又刺致富，亦死。寿掘楼下，合埋妾在下，婢在上，取财物去。杀牛，烧车，车缸及牛骨，贮亭东空井<br/><br/>&nbsp;&nbsp;中。妾既冤死，痛感皇天，无所告诉，故来自归于明使君。敞曰：&amp;quot;今欲发出汝尸，以何为验？&amp;quot;女曰：&amp;quot;妾上下着白衣，青丝履，犹<br/><br/>&nbsp;&nbsp;未朽也，愿访乡里，以骸骨归死夫。&amp;quot;掘之，果然。敞乃驰还，遣吏捕捉，拷问，具服。下广信县验问，与娥语合。寿父母兄弟，悉<br/><br/>&nbsp;&nbsp;捕系狱。敞表寿，常律，杀人不至族诛，然寿为恶首，隐密数年，王法自所不免。令鬼神诉者，千载无一，请皆斩之，以明鬼神，以<br/><br/>&nbsp;&nbsp;助阴诛。上报听之。<br/><br/>&nbsp;&nbsp;濡须口有大船，船覆在水中，水小时便出见，长老云：&amp;quot;是曹公船。&amp;quot;尝有渔人，夜宿其旁，以船系之；但闻竽笛弦歌之音，又香<br/><br/>&nbsp;&nbsp;气，非常。渔人始得眠，梦人驱遣，云：&amp;quot;勿近官妓。&amp;quot;相传云：&amp;quot;曹公载妓，船覆于此，至今在焉。&amp;quot;<br/><br/>&nbsp;&nbsp;夏侯恺，字万仁，因病死、宗人儿苟奴，素见鬼，见恺数归，欲取马，詹∑淦蓿着平上帻，单衣，入坐生时西壁大床，就人觅<br/><br/>&nbsp;&nbsp;茶饮。<br/><br/>&nbsp;&nbsp;诸仲务，一女，显姨，嫁为米元宗妻，产亡于家。俗闻，产亡者，以墨点面。其母不忍，仲务密自点之，无人见者。元宗为始新<br/><br/>&nbsp;&nbsp;县丞，梦其妻来，上床，分明见新白，面上有黑点。<br/><br/>&nbsp;&nbsp;晋世，新蔡王昭平，犊车在厅事上，夜，无故自入斋室中，触壁而出。后又数闻呼噪攻击之声，四面而来。昭乃聚众设弓弩战斗<br/><br/>&nbsp;&nbsp;之备，指声弓弩俱发，而鬼应声接矢数枚，皆倒入土中。<br/><br/>&nbsp;&nbsp;吴，赤乌三年，句章民杨度，至余姚，夜行，有一少年，持琵琶，求寄载。度受之。鼓琵琶数十曲，曲毕，乃吐舌，擘目，以怖<br/><br/>&nbsp;&nbsp;度而去。复行二十里许，又见一老父，自云：&amp;quot;姓王，名戒。&amp;quot;因复载之。谓曰：&amp;quot;鬼工鼓琵琶，甚哀。&amp;quot;戒曰：&amp;quot;我亦能鼓。&amp;quot;即是向鬼<br/><br/>&nbsp;&nbsp;。复擘眼，吐舌，度怖几死。<br/><br/>&nbsp;&nbsp;琅琊秦巨伯，年六十，尝夜行，饮酒，道经蓬山庙，忽见其两孙迎之；扶持百余步，便捉伯颈着地，骂：&amp;quot;老奴！汝某日捶我，<br/><br/>&nbsp;&nbsp;我今当杀汝。&amp;quot;伯思，惟某时信捶此孙。伯乃佯死，乃置伯去。伯归家，欲治两孙，两孙惊惋，叩头言：&amp;quot;为子孙宁可有此？恐是鬼魅<br/><br/>&nbsp;&nbsp;，乞更试之。&amp;quot;伯意悟，数日，乃诈醉，行此庙间，复见两孙来扶持伯。伯乃急持，鬼动作不得；达家，乃是两人也。伯着火炙之，<br/><br/>&nbsp;&nbsp;腹背俱焦坼，出着庭中，夜皆亡去。伯恨不得杀之，后月余，又佯酒醉，夜行，怀刃以去，家不知也，极夜不还，其孙恐又为此鬼所<br/><br/>&nbsp;&nbsp;困，乃俱往迎伯，伯竟刺杀之。<br/><br/>&nbsp;&nbsp;汉，武建元年，东莱人，姓池，家常作酒，一日，见三奇客，共持面饭至，索其酒饮。饮竟而去。顷之，有人来，云：&amp;quot;见三鬼<br/><br/>&nbsp;&nbsp;酣醉于林中。&amp;quot;<br/><br/>&nbsp;&nbsp;吴先主杀武卫兵钱小小，形见大街，顾借赁人吴永，使永送书与街南庙，借木马二匹，以酒e之，皆成好马，鞍勒俱全。<br/><br/>&nbsp;&nbsp;南阳宋定伯，年少时，夜行，逢鬼，问之。鬼言：&amp;quot;我是鬼。&amp;quot;鬼问：&amp;quot;汝复谁？&amp;quot;定伯诳之，言：&amp;quot;我亦鬼。&amp;quot;鬼问：&amp;quot;欲至何所？&amp;quot;<br/><br/>&nbsp;&nbsp;答曰：&amp;quot;欲至宛市。&amp;quot;鬼言：&amp;quot;我亦欲至宛市。&amp;quot;遂行。数里，鬼言：&amp;quot;步行太迟，可共递相担，何如？&amp;quot;定伯曰：&amp;quot;大善。&amp;quot;鬼便先担定伯<br/><br/>&nbsp;&nbsp;数里。鬼言：&amp;quot;卿太重，将非鬼也。&amp;quot;定伯言：&amp;quot;我新鬼，故身重耳。&amp;quot;定伯因复担鬼，鬼略无重。如是再三，定伯复言：&amp;quot;我新鬼，不<br/><br/>&nbsp;&nbsp;知有何所畏忌？&amp;quot;鬼答言：&amp;quot;惟不喜人唾。&amp;quot;于是共行。道遇水，定伯令鬼先渡，听之，了然无声音。定伯自渡，漕y作声。鬼复言：&amp;quot;<br/><br/>&nbsp;&nbsp;何以有声？&amp;quot;定伯曰：&amp;quot;新死，不习渡水故耳。勿怪吾也。&amp;quot;行欲至宛市，定伯便担鬼，着肩上，急执之。鬼大呼，声咋咋然，索下，<br/><br/>&nbsp;&nbsp;不复听之。径至宛市中下着地，化为一羊，便卖之，恐其变化，唾之，得钱千五百，乃去。当时石崇有言：&amp;quot;定伯卖鬼，得钱千五。&amp;quot;<br/><br/>&nbsp;&nbsp;吴王夫差，小女，名曰紫玉，年十八，才貌俱美。童子韩重，年十九，有道术，女悦之，私交信问，许为之妻。重学于齐，鲁之<br/><br/>&nbsp;&nbsp;间，临去，属其父母使求婚。王怒、不与。女玉结气死，葬阊门之外。三年，重归，诘其父母；父母曰：&amp;quot;王大怒，玉结气死，已葬<br/><br/>&nbsp;&nbsp;矣。&amp;quot;重哭泣哀恸，具牲币往吊于墓前。玉魂从墓出，见重流涕，谓曰：&amp;quot;昔尔行之后，令二亲从王相求，度必克从大愿；不图别后遭<br/><br/>&nbsp;&nbsp;命，奈何！&amp;quot;玉乃左顾，宛颈而歌曰：&amp;quot;南山有乌，北山张罗；乌既高飞，罗将奈何！意欲从君，谗言孔多。悲结生疾，没命黄垆。命<br/><br/>&nbsp;&nbsp;之不造，冤如之何！羽族之长，名为凤凰；一日失雄，三年感伤；虽有众鸟，不为匹双。故见鄙姿，逢君辉光。身远心近，何当暂忘<br/><br/>&nbsp;&nbsp;。&amp;quot;歌毕，[欷流涕，要重还冢。重曰：&amp;quot;死生异路，惧有尤愆，不敢承命。&amp;quot;玉曰：&amp;quot;死生异路，吾亦知之；然今一别，永无后期。子<br/><br/>&nbsp;&nbsp;将畏我为鬼而祸子乎？欲诚所奉，宁不相信。&amp;quot;重感其言，送之还冢。玉与之饮燕，留三日三夜，尽夫妇之礼。临出，取径寸明珠以<br/><br/>&nbsp;&nbsp;送重曰：&amp;quot;既毁其名，又绝其愿，复何言哉！时节自爱。若至吾家，致敬大王。&amp;quot;重既出，遂诣王自说其事。王大怒曰：&amp;quot;吾女既死，<br/><br/>&nbsp;&nbsp;而重造讹言，以玷秽亡灵，此不过发冢取物，托以鬼神。&amp;quot;趣收重。重走脱，至玉墓所，诉之。玉曰：&amp;quot;无忧。今归白王。&amp;quot;王妆梳，<br/><br/>&nbsp;&nbsp;忽见玉，惊愕悲喜，问曰：&amp;quot;尔缘何生？&amp;quot;玉跪而言曰：&amp;quot;昔诸生韩重来求玉，大王不许，玉名毁，义绝，自致身亡。重从远还，闻玉<br/><br/>&nbsp;&nbsp;已死，故赍牲币，诣冢吊唁。感其笃，终辄与相见，因以珠遗之，不为发冢。愿勿推治。&amp;quot;夫人闻之，出而抱之。玉如烟然。<br/><br/>&nbsp;&nbsp;陇西辛道度者，游学至雍州城四五里，比见一大宅，有青衣女子在门。度诣门下求飧。女子入告秦女，女命召入。度趋入阁中，<br/><br/>&nbsp;&nbsp;秦女于西榻而坐。度称姓名，叙起居，既毕，命东榻而坐。即治饮馔。食讫，女谓度曰：&amp;quot;我秦闵王女，出聘曹国，不幸无夫而亡。<br/><br/>&nbsp;&nbsp;亡来已二十三年，独居此宅，今日君来，愿为夫妇，经三宿。&amp;quot;三日后，女即自言曰：&amp;quot;君是生人，我鬼也，共君宿契，此会可三宵，<br/><br/>&nbsp;&nbsp;不可久居，当有祸矣。然兹信宿，未悉绸缪，既已分飞，将何表信于郎？&amp;quot;即命取床后盒子开之，取金枕一枚，与度为信。乃分袂泣<br/><br/>&nbsp;&nbsp;别，即遣青衣送出门外。未逾数步，不见舍宇，惟有一冢。度当时荒忙出走，视其金枕在怀，乃无异变。寻至秦国，以枕于市货之，<br/><br/>&nbsp;&nbsp;恰遇秦妃东游，亲见度卖金枕，疑而索看。诘度何处得来？度具以告。妃闻，悲泣不能自胜，然向疑耳，乃遣人发冢启柩视之，原葬<br/><br/>&nbsp;&nbsp;悉在，唯不见枕。解体看之，交情宛若。秦妃始信之。叹曰：&amp;quot;我女大圣，死经二十三年，犹能与生人交往。此是我真女婿也。&amp;quot;遂封<br/><br/>&nbsp;&nbsp;度为驸马都尉，赐金帛车马，令还本国。因此以来，后人名女婿为&amp;quot;驸马；&amp;quot;今之国婿！亦为&amp;quot;驸马&amp;quot;矣。<br/><br/>&nbsp;&nbsp;汉，谈生者，年四十，无妇，常感激读诗经，夜半，有女子，年可十五六，姿颜服饰，天下无双，来就生为夫妇之言，曰：&amp;quot;我<br/><br/>&nbsp;&nbsp;与人不同，勿以火照我也，三年之后，方可照耳。&amp;quot;与为夫妇，生一儿，已二岁，不能忍，夜，伺其寝后，盗照视之。其腰已上生肉<br/><br/>&nbsp;&nbsp;，如人，腰已下，但有枯骨。妇觉，遂言曰：&amp;quot;君负我。我垂生矣，何不能忍一岁，而竟相照也？&amp;quot;生辞谢涕泣，不可复止。云：&amp;quot;与<br/><br/>&nbsp;&nbsp;君虽大义永离；然顾念我儿若贫不能自偕活者，暂随我去，方遗君物。&amp;quot;生随之去，入华堂，室宇器物不凡。以一珠袍与之，曰：&amp;quot;可<br/><br/>&nbsp;&nbsp;以自给。&amp;quot;裂取生衣裾留之而去。后生持袍诣市，睢阳王家买之，得钱千万。王识之曰：&amp;quot;是我女袍，那得在市？此必发冢。&amp;quot;乃取拷<br/><br/>&nbsp;&nbsp;之。生具以实对。王犹不信，乃视女冢，冢完如故，发视之，棺盖下果得衣裾，呼其儿视，正类王女王乃信之，即召谈生，复赐遗之<br/><br/>&nbsp;&nbsp;，以为女婿。表其儿为郎中。<br/><br/>&nbsp;&nbsp;卢充者，范阳人，家西三十里，有崔少府墓，充年二十，先冬至一日，出宅西猎戏，见一獐，举弓而射，中之，獐倒，复起。充<br/><br/>&nbsp;&nbsp;因逐之，不觉远，忽见道北一里许，高门瓦屋，四周有如府舍，不复见獐。门中一铃下唱客前。充曰：&amp;quot;此何府也？&amp;quot;答曰：&amp;quot;少府府<br/><br/>&nbsp;&nbsp;也，&amp;quot;充曰：&amp;quot;我衣恶，那得见少府？&amp;quot;即有一人提一幞新衣，曰：&amp;quot;府君以此遗郎。&amp;quot;充便着讫，进见少府。展姓名。酒炙数行。谓充<br/><br/>&nbsp;&nbsp;曰：&amp;quot;尊府君不以仆门鄙陋，近得书，为君索小女婚，故相迎耳。&amp;quot;便以书示充。充，父亡时虽小，然已识父手迹，即欷[无复辞免。<br/><br/>&nbsp;&nbsp;便敕内：&amp;quot;卢郎已来，可令女郎妆严。&amp;quot;且语充云：&amp;quot;君可就东廊，及至黄昏。&amp;quot;内白：&amp;quot;女郎妆严已毕。&amp;quot;充既至东廊，女已下车，立席<br/><br/>&nbsp;&nbsp;头，却共拜。时为三日，给食三日毕，崔谓充曰：&amp;quot;君可归矣。女有娠相，若生男，当以相还，无相疑。生女，当留自养。&amp;quot;敕外严车<br/><br/>&nbsp;&nbsp;送客。充便辞出。崔送至中门，执手涕零。出门，见一犊车，驾青衣，又见本所着衣及弓箭，故在门外。寻传教将一人提幞衣与充，<br/><br/>&nbsp;&nbsp;相问曰：&amp;quot;姻援始尔，别甚怅恨。今复致衣一袭，被褥自副。&amp;quot;充上车，去如电逝，须臾至家。家人相见，悲喜推问，知崔是亡人，而<br/><br/>&nbsp;&nbsp;入其墓。追以懊惋。别后四年，三月三日，充临水戏，忽见水旁有二犊车，乍沈乍浮，既而近岸，同坐皆见，而充往开车后户，见崔<br/><br/>&nbsp;&nbsp;氏女与三岁男共载。充见之，忻然欲捉其手，女举手指后车曰：&amp;quot;府君见人。&amp;quot;即见少府。充往问讯，女抱儿还。充又与金，赵诗<br/><br/>&nbsp;&nbsp;曰：&amp;quot;煌煌灵芝质，光丽何猗猗！华艳当时显，嘉异表神奇。<br/><br/>&nbsp;&nbsp;含英未及秀，中夏罹霜萎。荣耀长幽灭，世路永无施。不悟阴阳运，哲人忽来仪。会浅离别速，皆由灵与只。何以赠余亲，金<br/><br/>&nbsp;&nbsp;可颐儿。恩爱从此别，断肠伤肝脾。&amp;quot;充取儿，及诗，忽然不见二车处。充将儿还，四坐谓是鬼魅，佥遥唾之。形如故。问儿：&amp;quot;谁<br/><br/>&nbsp;&nbsp;是汝父？&amp;quot;儿径就充怀。众初怪恶，传省其诗，慨然叹死生之玄通也。充后乘车入市，卖，高举其价，不欲速售，冀有识。H有一<br/><br/>&nbsp;&nbsp;老婢识此，还白大家曰：&amp;quot;市中见一人，乘车，卖崔氏女郎棺中。&amp;quot;大家，即崔氏亲姨母也，遣儿视之，果如其婢言。上车，叙姓名<br/><br/>&nbsp;&nbsp;，语充曰：&amp;quot;昔我姨嫁少府，生女，未出而亡。家亲痛之，赠一金，着棺中。可说得本末。&amp;quot;充以事对。此儿亦为之悲咽。赉还白<br/><br/>&nbsp;&nbsp;母，母即令诣充家，迎儿视之。诸亲悉集。儿有崔氏之状，又复似充貌。儿、俱验。姨母曰：‘我外甥三月末间产。父曰春，暖温<br/><br/>&nbsp;&nbsp;也。愿休强也。&amp;quot;即字温休。温休者，盖幽婚也，其兆先彰矣。儿遂成令器。历郡守二千石，子孙冠盖相承。至今其后植，字子干，<br/><br/>&nbsp;&nbsp;有名天下。<br/><br/>&nbsp;&nbsp;后汉时，汝南汝阳西门亭，有鬼魅，宾客止宿，辄有死亡。其厉，厌者皆亡发，失精。寻问其故，云：&amp;quot;先时颇已有怪物。其后<br/><br/>&nbsp;&nbsp;，郡侍奉掾宜禄郑奇来，去亭六七里，有一端正妇人乞寄载，奇初难之，然后上车，入亭，趋至楼下。亭卒白：&amp;quot;楼不可上。&amp;quot;奇云：<br/><br/>&nbsp;&nbsp;&amp;quot;吾不恐也。&amp;quot;时亦昏冥，遂上楼，与妇人栖宿。未明，发去。亭卒上楼扫除，见一死妇，大惊，走白亭长。亭长击鼓，会诸庐吏，共<br/><br/>&nbsp;&nbsp;集诊之。乃亭西北八里吴氏妇，新亡，夜临殡，火灭，及火至，失之。其家即持去。奇发，行数里，腹痛，到南顿利阳亭，加剧，物<br/><br/>&nbsp;&nbsp;故。楼遂无敢复上。<br/><br/>&nbsp;&nbsp;颍川钟繇，字符常，尝数月不朝会，意性异常。或问其故。云：&amp;quot;常有好妇来，美丽非凡。&amp;quot;问者曰：&amp;quot;必是鬼物，可杀之。&amp;quot;妇人<br/><br/>&nbsp;&nbsp;后往，不即前，止户外。繇问；&amp;quot;何以？&amp;quot;曰：&amp;quot;公有相杀意。&amp;quot;繇曰：&amp;quot;无此。&amp;quot;勤勤呼之，乃入。繇意恨，有不忍之，然犹●之。伤髀<br/><br/>&nbsp;&nbsp;。妇人即出，以新绵拭血，竟路。明日，使人寻迹之，至一大冢，木中有好妇人，形体如生人，着白练衫，丹绣o裆，伤左髀，以o<br/><br/>&nbsp;&nbsp;裆中绵拭血。<br/><br/>&nbsp;&nbsp;搜神记卷十七<br/><br/>&nbsp;&nbsp;陈国张汉直到南阳从京兆尹延叔坚学左氏传。行后，数月，鬼物持其妹，为之扬言曰：&amp;quot;我病死。丧在陌上，常苦饥寒。操二三<br/><br/>&nbsp;&nbsp;量&amp;quot;不借，&amp;quot;挂屋后楮上。传子方送我五百钱，在北墉下，皆亡取之。又买李幼一头牛，本券在书箧中。&amp;quot;往索取之，悉如其言。妇尚<br/><br/>&nbsp;&nbsp;不知有此妹，新从巩(革改耳)家来，非其所及。家人哀伤，益以为审。父母诸弟衰到来迎丧，去舍数里，遇汉直与诸生十余人相追<br/><br/>&nbsp;&nbsp;。汉直顾见家人，怪其如此。家见汉直，谓其鬼也。怅惘良久。汉直乃前为父拜说其本末。且悲且喜。凡所闻见，若此非一。得知妖<br/><br/>&nbsp;&nbsp;物之为。<br/><br/>&nbsp;&nbsp;汉，陈留外黄范丹，字史云，少为尉，从佐使檄谒督邮，丹有志节，自恚为厮役小吏，乃于陈留大泽中，杀所乘马，捐弃官帻，<br/><br/>&nbsp;&nbsp;诈逢劫者，有神下其家曰：&amp;quot;我史云也。为劫人所杀。疾取我衣于陈留大泽中。&amp;quot;家取得一帻。丹遂之南郡，转入三辅，从英贤游学十<br/><br/>&nbsp;&nbsp;三年，乃归。家人不复识焉。陈留人高其志行，及没，号曰贞节先生。<br/><br/>&nbsp;&nbsp;吴人费季，久客于楚，时道多劫，妻常忧之。季与同辈旅宿庐山下，各相问出家几时。季曰：&amp;quot;吾去家已数年矣。临来，与妻别<br/><br/>&nbsp;&nbsp;，就求金钗以行。欲观其志当与吾否耳。得钗，乃以着户楣上。临发，失与道，此钗故当在户上也。&amp;quot;尔夕，其妻梦季曰：&amp;quot;吾行遇盗<br/><br/>&nbsp;&nbsp;，死，已二年。若不信吾言，吾行时，取汝钗，遂不以行，留在户楣上，可往取之。&amp;quot;妻觉，揣钗，得之家遂发丧。后一年余，季乃<br/><br/>&nbsp;&nbsp;归还。<br/><br/>&nbsp;&nbsp;余姚虞定国，有好仪容，同县苏氏女，亦有美色，定国常见悦之。后见定国来，主人留宿，中夜，告苏公曰：&amp;quot;贤女令色，意甚<br/><br/>&nbsp;&nbsp;钦之。此夕能令暂出否？&amp;quot;主人以其乡里贵人，便令女出从之。往来渐数，语苏公云：&amp;quot;无以相报。若有官事，某为君任之。&amp;quot;主人喜<br/><br/>&nbsp;&nbsp;，自尔后有役召事，往造定国。定国大惊曰：&amp;quot;都未尝面命。何由便尔？此必有异。&amp;quot;具说之。定国曰：&amp;quot;仆宁肯请人之父而淫人之女<br/><br/>&nbsp;&nbsp;。若复见来，便当斫之。&amp;quot;后果得怪。<br/><br/>&nbsp;&nbsp;吴孙皓世，淮南内史朱诞，字永长，为建安太守。诞给使妻有鬼病，其夫疑之为奸；后出行，密穿壁隙窥之，正见妻在机中织，<br/><br/>&nbsp;&nbsp;遥瞻桑树上，向之言笑。给使仰视树上，有一年少人，可十四五，衣青衿袖，青赏贰８使以为信人也，张弩射之，化为鸣蝉，其大<br/><br/>&nbsp;&nbsp;如箕，翔然飞去。妻亦应声惊曰：&amp;quot;噫！人射汝。&amp;quot;给使怪其故。后久时，给使见二小儿在陌上共语曰：&amp;quot;何以不复见汝？&amp;quot;其一，即树<br/><br/>&nbsp;&nbsp;上小儿也。答曰：&amp;quot;前不幸为人所射，病疮积时。&amp;quot;彼儿曰：&amp;quot;今何如？&amp;quot;曰：&amp;quot;赖朱府君梁上膏以傅之，得愈。&amp;quot;给使白诞曰：&amp;quot;人盗君<br/><br/>&nbsp;&nbsp;膏药，颇知之否？&amp;quot;诞曰：&amp;quot;吾膏久致梁上，人安得盗之？&amp;quot;给使曰：&amp;quot;不然。府君视之。&amp;quot;诞殊不信，试为视之，封题如故。诞曰：&amp;quot;小<br/><br/>&nbsp;&nbsp;人故妄言，膏自如故。&amp;quot;给使曰：&amp;quot;试开之。&amp;quot;则膏去半。为掊刮，见有趾迹。诞因大惊。乃详问之。具道本末。<br/><br/>&nbsp;&nbsp;吴时，嘉兴倪彦思居县西埏里，忽见鬼魅入其家，与人语，饮食如人，惟不见形彦思奴婢有窃骂大家者。云：&amp;quot;今当以语。&amp;quot;彦思<br/><br/>&nbsp;&nbsp;治之，无敢詈之者。彦思有小妻，魅从求之，彦思乃迎道士逐之。酒肴既设，魅乃取厕中草粪，布着其上。道士便盛击鼓，召请诸神<br/><br/>&nbsp;&nbsp;。魅乃取伏虎于神座上吹作角声音。有顷。道士忽觉背上冷，惊起解衣，乃伏虎也。于是道士罢去。彦思夜于被中窃与妪语，共患此<br/><br/>&nbsp;&nbsp;魅。魅即屋梁上谓彦思曰：&amp;quot;汝与妇道吾，吾今当截汝屋梁。&amp;quot;即隆隆有声。彦思惧梁断，取火照视，魅即灭火。截梁声愈急。彦思惧<br/><br/>&nbsp;&nbsp;屋坏，大小悉遣出，更取火视，梁如故。魅大笑，问彦思：&amp;quot;复道吾否？&amp;quot;郡中典农闻之曰：&amp;quot;此神正当是狸物耳。&amp;quot;魅即往谓典农曰：<br/><br/>&nbsp;&nbsp;&amp;quot;汝取官若干百斛谷，藏着某处，为吏污秽，而敢论吾！今当白于官，将人取汝所盗谷。&amp;quot;典农大怖而谢之。自后无敢道者。三年后，<br/><br/>&nbsp;&nbsp;去，不知所在。<br/><br/>&nbsp;&nbsp;魏，黄初中，顿邱界，有人骑马夜行，见道中有一物，大如兔，两眼如镜，跳跃马前，令不得前。人遂惊惧，堕马。魅便就地捉<br/><br/>&nbsp;&nbsp;之。惊怖，暴死。良久得苏。苏，已失魅，不知所在。乃更上马前行。数里，逢一人，相问讯已，因说向者事变如此，今相得为伴，<br/><br/>&nbsp;&nbsp;甚欢。人曰：&amp;quot;我独行，得君为伴，快不可言。君马行疾，且前，我在后相随也。&amp;quot;遂共行。语曰：&amp;quot;向者物何如，乃令君怖惧耶？&amp;quot;对<br/><br/>&nbsp;&nbsp;曰：&amp;quot;其身如兔，两眼如镜，形甚可恶。&amp;quot;伴曰：&amp;quot;试顾视我耶？&amp;quot;人顾视之，犹复是也。魅便跳上马。人遂坠地，怖死。家人怪马独归<br/><br/>&nbsp;&nbsp;，即行推索，乃于道边得之。宿昔乃苏，说状如是。<br/><br/>&nbsp;&nbsp;袁绍，字本初，在冀州，有神出河东，号度朔君，百姓共为立庙。庙有主簿大福。陈留蔡庸为清河太守，过谒庙，有子，名道，<br/><br/>&nbsp;&nbsp;亡已三十年，度朔君为庸设酒曰：&amp;quot;贵子昔来，欲相见。&amp;quot;须臾子来。度朔君自云：&amp;quot;父祖昔作兖州，&amp;quot;有一士，姓苏，母病，往祷。主<br/><br/>&nbsp;&nbsp;簿云：&amp;quot;君逢天士留待。&amp;quot;闻西北有鼓声，而君至。须臾，一客来，着皂角单衣，头上五色毛，长数寸。去后，复一人，着白布单衣，<br/><br/>&nbsp;&nbsp;高冠，冠似鱼头，谓君曰：&amp;quot;昔临庐山，共食白李，忆之未久，已三千岁。日月易得，使人怅然。&amp;quot;去后，君谓士曰：&amp;quot;先来，南海君<br/><br/>&nbsp;&nbsp;也。&amp;quot;士是书生，君明通五经，善礼记，与士论礼，士不如也。士乞救母病。君曰：&amp;quot;卿所居东，有故桥，人坏之，此桥所行，卿母犯<br/><br/>&nbsp;&nbsp;之，能复桥，便差。&amp;quot;曹公讨袁谭，使人从庙换千疋绢，君不与。曹公遣张合毁庙。未至百里，君遣兵数万，方道而来。合未达二里<br/><br/>&nbsp;&nbsp;，云雾绕合军，不知庙处。君语主簿：&amp;quot;曹公气盛，宜避之。&amp;quot;后苏井邻家有神下，识君声，云：&amp;quot;昔移入湖，阔绝三年，乃遣人与曹<br/><br/>&nbsp;&nbsp;公相闻，欲修故庙，地衰，不中居，欲寄住。&amp;quot;公曰：&amp;quot;甚善。&amp;quot;治城北楼以居之。数日，曹公猎得物，大如，大足，色白如雪，毛<br/><br/>&nbsp;&nbsp;软滑可爱。公以摩面，莫能名也。夜闻楼上哭云：&amp;quot;小儿出行不还。&amp;quot;公拊掌曰：&amp;quot;此子言真衰也。&amp;quot;晨将数百犬，绕楼下，犬得气，冲<br/><br/>&nbsp;&nbsp;突内外。见有物，大如驴，自投楼下。犬杀之。庙神乃绝。<br/><br/>&nbsp;&nbsp;临川陈臣家大富，永初元年，臣在斋中坐，其宅内有一町筋竹，白日忽见一人，长丈余，面如&amp;quot;方相，&amp;quot;从竹中出。径语陈臣：&amp;quot;<br/><br/>&nbsp;&nbsp;我在家多年，汝不知；今辞汝去，当令汝知之。&amp;quot;去一月许日，家大失火，奴婢顿死。一年中，便大贫。<br/><br/>&nbsp;&nbsp;东莱有一家姓陈，家百余口，朝炊釜，不沸。举甑看之，忽有一白头公，从釜中出。便诣师卜。卜云：&amp;quot;此大怪，应灭门。便归<br/><br/>&nbsp;&nbsp;，大作械，械成，使置门壁下，坚闭门，在内，有马骑麾盖来扣门者，慎勿应。&amp;quot;乃归，合手伐得百余械，置门屋下。果有人至，呼<br/><br/>&nbsp;&nbsp;。不应。主帅大怒，令缘门入，从人窥门内，见大小械百余，出门还说如此。帅大惶惋，语左右云：&amp;quot;教速来，不速来，遂无一人当<br/><br/>&nbsp;&nbsp;去，何以解罪也？从此北行可八十里，有一百三口，取以当之。&amp;quot;后十日，此家死亡都尽。此家亦姓陈云。<br/><br/>&nbsp;&nbsp;晋惠帝永康元年，京师得异鸟，莫能名。赵王伦使人持出，周旋城邑市，以问人。即日，宫西有一小儿见之，遂自言曰：&amp;quot;服留<br/><br/>&nbsp;&nbsp;鸟。&amp;quot;持者还白伦。伦使更求，又见之。乃将入宫。密笼鸟，毡招《于户中。明日往视：悉不复见。<br/><br/>&nbsp;&nbsp;南康郡南东望山，有三人入山，见山顶有果树，众果毕植，行列整齐如人行，甘子正熟。三人共食，致饱，乃怀二枚，欲出示人<br/><br/>&nbsp;&nbsp;。闻空中语云：&amp;quot;催放双甘，乃听汝去。&amp;quot;<br/><br/>&nbsp;&nbsp;秦瞻，居曲阿彭皇野，忽有物如蛇，突入其脑中。蛇来，先闻臭气，便于鼻中入，盘其头中。觉哄哄。仅闻其脑闲食声咂咂。数<br/><br/>&nbsp;&nbsp;日而出。去，寻复来。取手巾缚鼻口，亦被入。积年无他病，唯患头重。<br/><br/>&nbsp;&nbsp;搜神记卷十八<br/><br/>&nbsp;&nbsp;魏，景初中，咸阳县吏家有怪。每夜无故闻拍手相呼。伺，无所见。其母，夜作，倦，就枕寝息；有顷，复闻灶下有呼声曰：&amp;quot;<br/><br/>&nbsp;&nbsp;文约何以不来？&amp;quot;头下枕应曰：&amp;quot;我见枕，不能往。汝可来就我饮。&amp;quot;至明，乃(食卞)a也。即聚烧之。其怪遂绝。<br/><br/>&nbsp;&nbsp;魏郡张奋者，家本巨富，忽衰老，财散，遂卖宅与程应。应入居，举家病疾，转卖邻人阿文。文先独持大刀，暮入北堂中梁上，<br/><br/>&nbsp;&nbsp;至三更竟，忽有一人长丈余，高冠，黄衣，升堂，呼曰：&amp;quot;细腰！&amp;quot;细腰应诺。曰：&amp;quot;舍中何以有生人气也？&amp;quot;答曰：&amp;quot;无之。&amp;quot;便去。须<br/><br/>&nbsp;&nbsp;臾，有一高冠，青衣者。次之，又有高冠，白衣者。问答并如前。及将曙，文乃下堂中，如向法呼之，问曰：&amp;quot;黄衣者为谁？&amp;quot;曰：&amp;quot;<br/><br/>&nbsp;&nbsp;金也。在堂西壁下。&amp;quot;&amp;quot;青衣者为谁？&amp;quot;曰：&amp;quot;钱也。在堂前井边五步。&amp;quot;&amp;quot;白衣者为谁？&amp;quot;曰：&amp;quot;银也。在墙东北角柱下。&amp;quot;&amp;quot;汝复为谁？&amp;quot;<br/><br/>&nbsp;&nbsp;曰：&amp;quot;我，杵也。今在灶下。&amp;quot;及晓，文按次掘之：得金银五百斤，钱千万贯。仍取杵焚之。由此大富。宅遂清宁。<br/><br/>&nbsp;&nbsp;秦时，武都故道，有怒特祠，祠上生梓树，秦文公二十七年，使人伐之，辄有大风雨，树创随合，经日不断。文公乃益发卒，持<br/><br/>&nbsp;&nbsp;斧者至四十人，犹不断。士疲，还息；其一人伤足，不能行，卧树下，闻鬼语树神曰：&amp;quot;劳乎？攻战！&amp;quot;其一人曰：&amp;quot;何足为劳。&amp;quot;又曰<br/><br/>&nbsp;&nbsp;：&amp;quot;秦公将必不休，如之何？&amp;quot;答曰：&amp;quot;秦公其如予何。&amp;quot;又曰：&amp;quot;秦若使三百人，被发，以朱丝绕树，赭衣，灰坌伐汝，汝得不困耶？&amp;quot;<br/><br/>&nbsp;&nbsp;神寂无言。明日，病人语所闻。公于是令人皆衣赭，随斫创，坌以灰，树断。中有一青牛出，走入丰水中。其后，青牛出丰水中，使<br/><br/>&nbsp;&nbsp;骑击之，不胜；有骑堕地，复上，髻解，被发，牛畏之，乃入水，不敢出。故秦自是置&amp;quot;旄头骑。&amp;quot;<br/><br/>&nbsp;&nbsp;庐江龙舒县陆亭流水边，有一大树，高数十丈，常有黄鸟数千枚巢其上，时久旱，长老共相谓曰：&amp;quot;彼树常有黄气，或有神灵，<br/><br/>&nbsp;&nbsp;可以祈雨。&amp;quot;因以酒脯往亭中。有寡妇李宪者，夜起，室中忽见一妇人，着绣衣，自称曰：&amp;quot;我，树神黄祖也。能兴云雨，以汝性洁，<br/><br/>&nbsp;&nbsp;佐汝为生。朝来父老皆欲祈雨，吾已求之于帝，明日日中，大雨。&amp;quot;至期，果雨。遂为立祠。宪曰：&amp;quot;诸卿在此，吾居近水，当致少鲤<br/><br/>&nbsp;&nbsp;鱼。&amp;quot;言讫，有鲤鱼数十头，飞集堂下，坐者莫不惊悚。如此岁余，神曰：&amp;quot;将有大兵，今辞汝去。&amp;quot;留一玉环曰：&amp;quot;持此可以避难。&amp;quot;<br/><br/>&nbsp;&nbsp;后刘表、袁术相攻，龙舒之民皆徙去，唯宪里不被兵。<br/><br/>&nbsp;&nbsp;魏，桂阳太守江夏张辽，字叔高，去鄢陵，家居，买田，田中有大树，十余围，枝叶扶疏，盖地数亩，不生谷。遣客伐之。斧数<br/><br/>&nbsp;&nbsp;下，有赤汁六七斗出，客惊怖，归白叔高。叔高大怒曰：&amp;quot;树老汁赤，如何得怪？&amp;quot;因自严行复斫之。血大流洒。叔高使先斫其枝，上<br/><br/>&nbsp;&nbsp;有一空处，见白头公，可长四五尺，突出，往赴叔高。高以刀逆格之，如此，凡杀四五头，并死。左右皆惊怖伏地。叔高神虑怡然如<br/><br/>&nbsp;&nbsp;旧。徐熟视，非人，非兽。遂伐其木。此所谓木石之怪夔魍魉者乎？是岁应司空辟侍御史兖州刺史以二千石之尊，过乡里，荐祝祖考<br/><br/>&nbsp;&nbsp;，白日绣衣荣羡，竟无他怪。<br/><br/>&nbsp;&nbsp;吴先主时，陆敬叔为建安太守，使人伐大樟树，下数斧，忽有血出，树断，有物，人面，狗身，从树中出。敬叔曰：&amp;quot;此名‘彭<br/><br/>&nbsp;&nbsp;侯。‘&amp;quot;乃烹食之。其味如狗。白泽图曰：&amp;quot;木之精名‘彭侯，‘状如黑狗，无尾，可烹食之。&amp;quot;<br/><br/>&nbsp;&nbsp;吴时。有梓树，巨围，叶广丈余，垂柯数亩；吴王伐树作船，使童男女三十人牵挽之，船自飞下水，男女皆溺死。至今潭中时有<br/><br/>&nbsp;&nbsp;唱唤督进之音也。<br/><br/>&nbsp;&nbsp;董仲舒下帷讲诵，有客来诣，舒知其非常客。又云：&amp;quot;欲雨。&amp;quot;舒戏之曰：&amp;quot;巢居知风，穴居知雨。卿非狐狸，则是鼷鼠。&amp;quot;客遂化<br/><br/>&nbsp;&nbsp;为老狸。<br/><br/>&nbsp;&nbsp;张华，字茂先，晋惠帝时为司空，于时燕昭王墓前，有一斑狐，积年，能为变幻，乃变作一书生，欲诣张公。过问墓前华表曰：<br/><br/>&nbsp;&nbsp;&amp;quot;以我才貌，可得见张司空否？&amp;quot;华表曰：&amp;quot;子之妙解，无为不可。但张公智度，恐难笼络。出必遇辱，殆不得返。非但丧子千岁之质<br/><br/>&nbsp;&nbsp;，亦当深误老表。&amp;quot;狐不从，乃持刺谒华。华见其总角风流，洁白如玉，举动容止，顾盼生姿，雅重之。于是论及文章，辨校声实，<br/><br/>&nbsp;&nbsp;华未尝闻。比复商略三史，探颐百家，谈老、庄之奥区，披风、雅之绝旨，包十圣，贯三才，箴八儒，`五礼，华无不应声屈滞。乃<br/><br/>&nbsp;&nbsp;叹曰：&amp;quot;天下岂有此少年！若非鬼魅则是狐狸。&amp;quot;乃扫榻延留，留人防护。此生乃曰：&amp;quot;明公当尊贤容众，嘉善而矜不能，奈何憎人学<br/><br/>&nbsp;&nbsp;问？墨子兼爱，其若是耶？&amp;quot;言卒，便求退。华已使人防门，不得出。既而又谓华曰：&amp;quot;公门置甲兵栏骑，当是致疑于仆也。将恐天下<br/><br/>&nbsp;&nbsp;之人卷舌而不言，智谋之士望门而不进。深为明公惜之。&amp;quot;华不应，而使人防御甚严。时丰城令雷焕，字孔章，博物士也，来访华；<br/><br/>&nbsp;&nbsp;华以书生白之。孔章曰：&amp;quot;若疑之，何不呼猎犬试之？&amp;quot;乃命犬以试，竟无惮色。狐曰：&amp;quot;我天生才智，反以为妖，以犬试我，遮莫千<br/><br/>&nbsp;&nbsp;试，万虑，其能为患乎？&amp;quot;华闻，益怒曰：&amp;quot;此必真妖也。闻魑魅忌狗，所别者数百年物耳，千年老精，不能复别；惟得千年枯木照之<br/><br/>&nbsp;&nbsp;，则形立见。&amp;quot;孔章曰：&amp;quot;千年神木，何由可得？&amp;quot;华曰：&amp;quot;世传燕昭王墓前华表木已经千年。&amp;quot;乃遣人伐华表，使人欲至木所，母空中<br/><br/>&nbsp;&nbsp;有一青衣小儿来，问使曰：&amp;quot;君何来也？&amp;quot;使曰：&amp;quot;张司空有一少年来谒，多才，巧辞，疑是妖魅；使我取华表照之。&amp;quot;青衣曰：&amp;quot;老狐<br/><br/>&nbsp;&nbsp;不智，不听我言，今日祸已及我，其可逃乎！<br/><br/>&nbsp;&nbsp;&amp;quot;乃发声而泣，倏然不见。使乃伐其木，血深；便将木归，燃之以照书生，乃一斑狐。华曰：&amp;quot;此二物不值我，千年不可复得。&amp;quot;<br/><br/>&nbsp;&nbsp;乃烹之。<br/><br/>&nbsp;&nbsp;晋时，吴兴一人有二男，田中作，时尝见父来骂詈赶打之。童以告母。母问其父。父大惊，知是鬼魅。便令儿斫之。鬼便寂不复<br/><br/>&nbsp;&nbsp;往。父忧，恐儿为鬼所困，便自往看。儿谓是鬼，便杀而埋之。鬼便遂归，作其父形，且语其家，二儿已杀妖矣。儿暮归，共相庆贸<br/><br/>&nbsp;&nbsp;，积年不觉。后有一法师过其家，语二儿云：&amp;quot;君尊侯有大邪气。&amp;quot;儿以白父，父大怒。儿出以语师，令速去。师遂作声入，父即成大<br/><br/>&nbsp;&nbsp;老狸，入床下，遂擒杀之。向所杀者，乃真父也。改殡治服。一儿遂自杀，一儿忿懊，亦死。<br/><br/>&nbsp;&nbsp;句容县麋村民黄审，于田中耕，有一妇人过其田，自塍上度，从东适下而复还。审初谓是人。日日如此，意甚怪之。审因问曰：<br/><br/>&nbsp;&nbsp;&amp;quot;妇数从何来也？&amp;quot;妇人少住，但笑而不言，便去。审愈疑之。预以长镰伺其还，未敢斫妇，但斫所随婢。妇化为狸，走去。视婢。乃<br/><br/>&nbsp;&nbsp;狸尾耳。审追之，不及。后人有见此狸出坑头，掘之，无复尾焉。<br/><br/>&nbsp;&nbsp;博陵刘伯祖为河东太守，所止承尘上有神，能语，常呼伯祖与语，及京师诏书诰下消息，辄预告伯祖。伯祖问其所食啖。欲得羊<br/><br/>&nbsp;&nbsp;肝。乃买羊肝于前，切之脔，随刀不见。尽两羊肝。忽有一老狸，眇眇在案前，持刀者欲举刀斫之，伯祖呵止，自着承尘上。须臾大<br/><br/>&nbsp;&nbsp;笑曰：&amp;quot;向者啖羊肝，醉，忽失形与府君相见。大惭愧。&amp;quot;后伯祖当为司隶，神复先语伯祖曰：&amp;quot;某月某日，诏书当到。&amp;quot;至期，如言。<br/><br/>&nbsp;&nbsp;及入司隶府，神随遂在承尘上，辄言省内事。伯祖大恐怖。谓神曰：&amp;quot;今职在刺举，若左右贵人闻神在此，因以相害。&amp;quot;神答曰：&amp;quot;诚<br/><br/>&nbsp;&nbsp;如府君所虑。当相舍去。&amp;quot;遂即无声。<br/><br/>&nbsp;&nbsp;后汉建安中，沛国郡陈羡为西海都尉，其部曲王灵孝无故逃去。羡欲杀之。居无何，孝复逃走。羡久不见，囚其妇，妇以实对。<br/><br/>&nbsp;&nbsp;羡曰：&amp;quot;是必魅将去，当求之。&amp;quot;因将步骑数十，领猎犬，周旋于城外求索。果见孝于空冢中。闻人犬声，怪遂避去。羡使人扶孝以归<br/><br/>&nbsp;&nbsp;，其形颇象狐矣。略不复与人相应，但啼呼&amp;quot;阿紫。&amp;quot;阿紫，狐字也。后十余日，乃稍稍了悟。云：&amp;quot;狐始来时，于屋曲角鸡栖间，作<br/><br/>&nbsp;&nbsp;好妇形，自称阿紫，招我。如此非一。忽然便随去，即为妻，暮辄与共还其家。遇狗不觉云。乐无比也。&amp;quot;道士云：&amp;quot;此山魅也。&amp;quot;名<br/><br/>&nbsp;&nbsp;山记曰：&amp;quot;狐者，先古之淫妇也，其名曰阿紫化而为狐。&amp;quot;故其怪多自称阿紫。<br/><br/>&nbsp;&nbsp;南阳西郊有一亭，人不可止，止则有祸，邑人宋大贤以正道自处，尝宿亭楼，夜坐鼓琴，不设兵仗，至夜半时，忽有鬼来登梯，<br/><br/>&nbsp;&nbsp;与大贤语，●目，磋齿，形貌可恶。大贤鼓琴如故。鬼乃去。于市中取死人头来，还语大贤曰：&amp;quot;宁可少睡耶？&amp;quot;因以死人头投大贤前<br/><br/>&nbsp;&nbsp;。大贤曰：&amp;quot;甚佳！我暮卧无枕，正欲得此。&amp;quot;鬼复去。良久乃还，曰：&amp;quot;宁可共手搏耶？&amp;quot;大贤曰：&amp;quot;善！&amp;quot;语未竟，鬼在前，大贤便逆<br/><br/>&nbsp;&nbsp;捉其腰。鬼但急言死。大贤遂杀之。明日视之，乃老狐也。自是亭舍更无妖怪。<br/><br/>&nbsp;&nbsp;北部督邮西平到伯夷，年三十许，大有才决，长沙太守到若章孙也，日晡时，到亭，敕前导人且止。录事掾曰：&amp;quot;今尚早，可至<br/><br/>&nbsp;&nbsp;前亭。&amp;quot;曰：&amp;quot;欲作文书。&amp;quot;便留，吏卒惶怖，言当解去。传云：&amp;quot;督邮欲于楼上观望，亟扫除。&amp;quot;须臾，便上。未暝，楼镫阶下，复有<br/><br/>&nbsp;&nbsp;火敕云：&amp;quot;我思道，不可见火，灭去。&amp;quot;吏知必有变，当用赴照，但藏置壶中。日既暝，整服坐，诵六甲、孝经、易本讫，卧。有顷，<br/><br/>&nbsp;&nbsp;更转东首，以巾结两足帻冠之，密拔剑解带。夜时，有正黑者四五尺，稍高，走至柱屋，因覆伯夷伯夷持被掩之，足跣脱，几失，<br/><br/>&nbsp;&nbsp;再三以剑带击魅脚，呼下火照上。视之，老狐，正赤，略无衣毛。持下烧杀。明旦，发楼屋，得所髡人髻百余。因此遂绝。<br/><br/>&nbsp;&nbsp;吴中有一书生，皓首，称胡博士，教授诸生。忽复不见。九月初九日，士人相与登山游观，闻讲书声；命仆寻之，见空冢中群狐<br/><br/>&nbsp;&nbsp;罗列，见人即走，老狐独不去，乃是皓首书生。<br/><br/>&nbsp;&nbsp;陈郡谢鲲，谢病去职，避地于豫章，尝行经空亭中，夜宿。此亭，旧每杀人，夜四更，有一黄衣人呼鲲字云：&amp;quot;幼舆！可开户。&amp;quot;<br/><br/>&nbsp;&nbsp;鲲澹然无惧色，令申臂于窗中。于是授腕。鲲即极力而牵之。其臂遂脱。乃还去。明日看，乃鹿臂也。寻血取获。尔后此亭无复妖怪<br/><br/>&nbsp;&nbsp;。<br/><br/>&nbsp;&nbsp;晋有一士人姓王，家在吴郡，还至曲阿，日暮，引船上，当大埭，见埭上有一女子，年十七八，便呼之，留宿。至晓，解金铃系<br/><br/>&nbsp;&nbsp;其臂，使人随至家，都无女人。因逼猪栏中，见母猪臂有金铃。<br/><br/>&nbsp;&nbsp;汉，齐人梁文，好道，其家有神祠，建室三四间，座上施o帐，常在其中，积十数年，后因祀事，帐中忽有人语，自呼高山君，<br/><br/>&nbsp;&nbsp;大能饮食，治病有验。文奉事甚肃。积数年，得进其帐中，神醉，文乃乞得奉见颜色。谓文曰：&amp;quot;授手来！&amp;quot;文纳手，得持其颐，髯须<br/><br/>&nbsp;&nbsp;甚长；文渐绕手，卒然引之，而闻作羊声。座中惊起，助文引之，乃袁公路家羊也，失之七八年，不知所在。杀之，乃绝。<br/><br/>&nbsp;&nbsp;北平田琰，居母丧，恒处庐向。一暮夜，忽入妇室，密怪之曰：&amp;quot;君在毁灭之地，幸可不甘。&amp;quot;琰不听而合。后琰暂入，不与妇语<br/><br/>&nbsp;&nbsp;。妇怪无言，找郧笆略鹬。琰知鬼魅。临暮，竟未眠，衰服挂庐。须臾，见一白狗，撄庐衔衰服，因变为人，着而入。琰随后逐之<br/><br/>&nbsp;&nbsp;，见犬将升妇床，便打杀之、妇羞愧而死。<br/><br/>&nbsp;&nbsp;司空南阳来季德，停丧在殡，忽然见形坐祭床上，颜色服饰声气，熟是也，孙儿妇女，以次教戒，事有条贯。鞭朴奴婢，皆得其<br/><br/>&nbsp;&nbsp;过。饮食既绝，辞诀而去。家人大小，哀割断绝。如是数年。家益厌苦。其后饮酒过多，醉而形露，但得老狗。便共打杀。因推问之<br/><br/>&nbsp;&nbsp;，则里中沽酒家狗也。<br/><br/>&nbsp;&nbsp;山阳王瑚。字孟琏，为东海兰陵尉，夜半时。辄有黑帻白单衣吏，诣县，叩阁。迎之，则忽然不见。如是数年。后伺之，见一老<br/><br/>&nbsp;&nbsp;狗，白躯犹故，至阁，便为人。以白孟琏，杀之，乃绝。<br/><br/>&nbsp;&nbsp;桂阳太守李叔坚，为从事，家有犬，人行。家人言：&amp;quot;当杀之。&amp;quot;叔坚曰：&amp;quot;犬马喻君子。犬见人行，效之，何伤！&amp;quot;顷之，狗戴叔<br/><br/>&nbsp;&nbsp;坚冠走。家大惊。叔坚云：&amp;quot;误触冠缨挂之耳。&amp;quot;狗又于灶前畜火。家益怔营。叔坚复云：&amp;quot;儿婢皆在田中，狗助畜火，幸可不烦邻里<br/><br/>&nbsp;&nbsp;。此有何恶。&amp;quot;数日，狗自暴死。卒无纤芥之异。<br/><br/>&nbsp;&nbsp;吴郡无锡有上湖大陂，陂吏丁初天，每大雨，辄循堤防。春盛雨，初出行塘，日暮回顾，有一妇人，上下青衣，戴青伞，追后呼<br/><br/>&nbsp;&nbsp;：&amp;quot;初掾待我。&amp;quot;初时怅然，意欲留俟之。复疑本不见此，今忽有妇人，冒阴雨行，恐必鬼物。初便疾走。顾视妇人，追之亦急。初因<br/><br/>&nbsp;&nbsp;急行，走之转远；顾视妇人，乃自投陂中，泛然作声，衣盖飞散。视之，是大苍獭，衣伞皆荷叶也。此獭化为人形，数媚年少者也。<br/><br/>&nbsp;&nbsp;魏齐王芳正始中，中山王周南，为襄邑长，忽有鼠从穴出，在厅事上语曰：&amp;quot;王周南！尔以某月某日当死。周南急往，不应。鼠<br/><br/>&nbsp;&nbsp;还穴。后至期，复出，更冠帻o衣而语曰：&amp;quot;周南！尔日中当死。&amp;quot;亦不应。鼠复入穴。须臾，复出，出，复入，转行，数语如前。日<br/><br/>&nbsp;&nbsp;适中。鼠复曰：&amp;quot;周南！尔不应死，我复何道！&amp;quot;言讫，颠蹶而死。即失衣冠所在。就视之，与常鼠无异。<br/><br/>&nbsp;&nbsp;安阳城南有一亭，夜不可宿；宿，辄杀人。书生明术数，乃过宿之，亭民曰：&amp;quot;此不可宿。前后宿此，未有活者。&amp;quot;书生曰：&amp;quot;无<br/><br/>&nbsp;&nbsp;苦也。吾自能谐。&amp;quot;遂住廨舍。乃端坐，诵书。良久乃休。夜半后，有一人，着o单衣，来，往户外，呼亭主。亭主应诺。&amp;quot;见亭中有<br/><br/>&nbsp;&nbsp;人耶？&amp;quot;答曰：&amp;quot;向者有一书生在此读书。适休，似未寝。&amp;quot;乃喑嗟而去，须臾，复有一人，冠赤帻者，呼亭主。问答如前。复喑嗟而<br/><br/>&nbsp;&nbsp;去。既去，寂然。书生知无来者，即起，诣向者呼处，效呼亭主。亭主亦应诺。复云：&amp;quot;亭中有人耶？&amp;quot;亭主答如前。乃问曰：&amp;quot;向黑<br/><br/>&nbsp;&nbsp;衣来者谁？&amp;quot;曰：&amp;quot;北舍母猪也。&amp;quot;又曰：&amp;quot;冠赤帻来者谁？&amp;quot;曰：&amp;quot;西舍老雄鸡父也。&amp;quot;曰：&amp;quot;汝复谁耶？&amp;quot;曰：&amp;quot;我是老蝎也。&amp;quot;于是书生<br/><br/>&nbsp;&nbsp;密便诵书。至明不敢寐。天明，亭民来视，惊曰：&amp;quot;君何得独活？&amp;quot;书生曰：&amp;quot;促索剑来，吾与卿取魅：&amp;quot;乃握剑至昨夜应处，果得老蝎<br/><br/>&nbsp;&nbsp;，大如琵琶，毒长数尺。西舍，得老雄鸡父；北舍，得老母猪，凡杀三物，亭毒遂静，永无灾横。<br/><br/>&nbsp;&nbsp;吴时，庐陵郡都亭重屋中，常有鬼魅，宿者辄死。自后使官，莫敢入亭止宿。时丹阳人汤应者，大有胆武，使至庐陵，便止亭宿<br/><br/>&nbsp;&nbsp;。吏启不可。应不听。迸从者还外，惟持一大刀，独处亭中。至三更。竟忽闻有叩阁者。应遥问是谁？答云：&amp;quot;部郡相闻。&amp;quot;应使进。<br/><br/>&nbsp;&nbsp;致词而去。顷间，复有叩阁者如前，曰：&amp;quot;府君相闻。&amp;quot;应复使进。身着皂衣。去后，应谓是人，了无疑也。旋又有叩阁者，云：&amp;quot;部<br/><br/>&nbsp;&nbsp;郡府君相诣。&amp;quot;应乃疑曰：&amp;quot;此夜非时，又部郡府君不应同行。&amp;quot;知是鬼魅。因持刀迎之。见二人皆盛衣服，俱进，坐毕，府君者便与<br/><br/>&nbsp;&nbsp;应谈。谈未竟，而部郡忽起至应背后，应乃回顾，以刀逆击，中之。府君下坐走出。应急追至亭后墙下，及之，斫伤数下，应乃还卧<br/><br/>&nbsp;&nbsp;。达曙，将人往寻，见有血迹，皆得之云。称府君者，是一老L也；部郡者，是一老狸也。自是遂绝。<br/><br/>&nbsp;&nbsp;搜神记卷十九<br/><br/>&nbsp;&nbsp;东越闽中，有庸岭，高数十里，其西北隙中，有大蛇，长七八丈大十余围，土俗常惧。东治都尉及属城长吏，多有死者。祭以牛<br/><br/>&nbsp;&nbsp;羊，故不得福，或与人梦，或下谕巫祝，欲得啖童女年十二三者。都尉令长并共患之，然气厉不息，共请求人家生婢子，兼有罪家女<br/><br/>&nbsp;&nbsp;养之，至八月朝，祭送蛇穴口，蛇出吞啮之。累年如此，已用九女。尔时预复募索，未得其女。将乐县李诞家有六女。无男，其小女<br/><br/>&nbsp;&nbsp;名寄，应募欲行。父母不听。寄曰：&amp;quot;父母无相，惟生六女，无有一男。虽有如无。女无缇萦济父母之功，既不能供养，徒费衣食，<br/><br/>&nbsp;&nbsp;生无所益，不如早死；卖寄之身，可得少钱，以供父母，岂不善耶！&amp;quot;父母慈怜，终不听去。寄自潜行，不可禁止。寄乃告请好剑及<br/><br/>&nbsp;&nbsp;咋蛇犬，至八月朝，便诣庙中坐，怀剑，将犬，先将数石米@，用蜜(麦少)灌之，以置穴口，蛇便出。头大如铮目如二尺镜，闻瓷<br/><br/>&nbsp;&nbsp;香气，先啖食之。寄便放犬，犬就啮咋，寄从后研得数创，疮痛急，蛇因踊出，至庭而死。寄入视穴，得其九女髑髅，悉举出，咤言<br/><br/>&nbsp;&nbsp;曰：&amp;quot;汝曹怯弱，为蛇所食，甚可哀愍。&amp;quot;于是寄女缓步而归。越王闻之，聘寄女为后，指其父为将乐令，母及姊皆有赏赐。自是东治<br/><br/>&nbsp;&nbsp;无复妖邪之物。其歌谣至今存焉。<br/><br/>&nbsp;&nbsp;晋武帝咸宁中，魏舒为司徒，府中有二大蛇，长十许丈，居厅事平魃希止之数年，而人不知，但怪府中数失小儿，及鸡犬之属<br/><br/>&nbsp;&nbsp;。后有一蛇夜出，经柱侧伤于刃，病不能登于是觉之。发徒数百，攻击移时，然然杀之。视所居，骨骼盈宇之间。于是毁府舍更立之<br/><br/>&nbsp;&nbsp;。<br/><br/>&nbsp;&nbsp;汉武帝时张宽为扬州刺史。先是，有二老翁争山地，诣州，讼疆界，连年不决，宽视事，复来。宽窥二翁，形状非人，令卒持杖<br/><br/>&nbsp;&nbsp;戟将入问&amp;quot;汝等何精？&amp;quot;翁走。宽呵格之，化为二蛇。<br/><br/>&nbsp;&nbsp;荥阳人张福船行，还野水边，夜有一女子，容色甚美，自乘小船来投福，云：&amp;quot;日暮，畏虎，不敢夜行。&amp;quot;福曰：&amp;quot;汝何姓？作此<br/><br/>&nbsp;&nbsp;轻行。无笠，雨驶，可入船就避雨。&amp;quot;因共相调，遂入就福船寝。以所乘小舟，系福船边，三更许，雨晴，月照，福视妇人，乃是一<br/><br/>&nbsp;&nbsp;大鼍枕臂而卧福惊起，欲执之，遽走入水。向小舟是一枯槎段，长丈余。<br/><br/>&nbsp;&nbsp;丹阳道士谢非往石城买台釜，还，日暮，不及至家；山中庙舍于溪水上，入中，宿，大声语曰&amp;quot;吾是天帝使者，停此宿，犹畏人<br/><br/>&nbsp;&nbsp;劫夺其釜，意苦搔搔不安。&amp;quot;二更中，有来至庙门者，呼曰：&amp;quot;何铜：&amp;quot;铜应喏。曰：&amp;quot;庙中有人气，是谁？&amp;quot;铜云&amp;quot;有人。言是天帝使者<br/><br/>&nbsp;&nbsp;。&amp;quot;少顷便还。须臾又有来者，呼铜问之，如前。铜答如故。复叹息而去。非惊扰不得眠。遂起，呼铜问之：&amp;quot;先来者谁？&amp;quot;答言：&amp;quot;是<br/><br/>&nbsp;&nbsp;水边穴中白鼍。&amp;quot;&amp;quot;汝是何等物？&amp;quot;答言：&amp;quot;是庙北岩嵌中龟也。&amp;quot;非皆阴识之。天明，便告居人言：&amp;quot;此庙中无神，但是龟鼍之辈，徒费<br/><br/>&nbsp;&nbsp;酒食祀之。急具锸来，共往伐之。&amp;quot;诸人亦颇疑之，于是并会伐掘，皆杀之。遂坏庙，绝祀。自后安静。<br/><br/>&nbsp;&nbsp;孔子厄于陈，弦歌于馆，中夜，有一人长九尺余，着o衣，高冠，大咤，声动左右。子贡进问&amp;quot;何人耶？&amp;quot;便提子贡而挟之。子路<br/><br/>&nbsp;&nbsp;引出与战于庭，有顷，未胜，孔子察之，见其甲车间时时开如掌，孔子曰：&amp;quot;何不探其甲车，引而奋登？&amp;quot;子路引之，没手仆于地。乃<br/><br/>&nbsp;&nbsp;是大鱼也。长九尺余。孔子曰：&amp;quot;此物也，何为来哉？吾闻物老。则群精依之。因衰而至此。其来也，岂以吾遇厄，绝粮，从者病<br/><br/>&nbsp;&nbsp;乎！夫六畜之物，及龟蛇鱼鳖草木之属，久者神皆凭依，能为妖怪，故谓之‘五酉。‘‘五酉‘者，五行之方，皆有其物，酉者，老<br/><br/>&nbsp;&nbsp;也，物老则为怪，杀之则已，夫何患焉。或者天之未丧斯文，以是系予之命乎！不然，何为至于斯也。&amp;quot;弦歌不辍。子路烹之，其味<br/><br/>&nbsp;&nbsp;滋。病者兴，明日，遂行。<br/><br/>&nbsp;&nbsp;豫章有一家，婢在灶下，忽有人长数寸，来灶间壁，婢误以履践之，杀一人；须臾，遂有数百人，着衰麻服，持棺迎丧，凶仪皆<br/><br/>&nbsp;&nbsp;备，出东门，入园中覆船下。就视之，皆是鼠妇。婢作汤灌杀，遂绝。<br/><br/>&nbsp;&nbsp;狄希，中山人也，能造千日酒饮之，千日醉；时有州人，姓刘，名玄石，好饮酒，往求之。希曰：&amp;quot;我酒发来未定，不敢饮君。&amp;quot;<br/><br/>&nbsp;&nbsp;石曰：&amp;quot;纵未熟，且与一杯，得否？&amp;quot;希闻此语，不免饮之。复索，曰：&amp;quot;美哉！可更与之。&amp;quot;希曰：&amp;quot;且归。别日当来。只此一杯，可<br/><br/>&nbsp;&nbsp;眠千日也。&amp;quot;石别，似有怍色。至家，醉死。家人不之疑，哭而葬之。经三年，希曰：&amp;quot;玄石必应酒醒，宜往问之。&amp;quot;既往石家，语曰<br/><br/>&nbsp;&nbsp;：&amp;quot;石在家否？&amp;quot;家人皆怪之曰：&amp;quot;玄石亡来，服以阕矣。&amp;quot;希惊曰：&amp;quot;酒之美矣，而致醉眠千日，今合醒矣。&amp;quot;乃命其家人凿冢，破棺，<br/><br/>&nbsp;&nbsp;看之。冢上汗气彻天。遂命发冢，方见开目，张口，引声而言曰：&amp;quot;快者醉我也！&amp;quot;因问希曰：&amp;quot;尔作何物也？令我一杯大醉，今日方<br/><br/>&nbsp;&nbsp;醒，日高几许？&amp;quot;墓上人皆笑之。被石酒气冲入鼻中，亦各醉卧三月。<br/><br/>&nbsp;&nbsp;陈仲举微时，常宿黄申家，申妇方产，有扣申门者，家人咸不知，久久方闻屋里有人言：&amp;quot;宾堂下有人，不可进。&amp;quot;扣门者相告曰<br/><br/>&nbsp;&nbsp;：&amp;quot;今当从后门往。&amp;quot;其人便往。有顷，还，留者问之：&amp;quot;是何等？名为何？当与几岁？&amp;quot;往者曰：&amp;quot;男也。名为奴。当与十五岁。&amp;quot;&amp;quot;后<br/><br/>&nbsp;&nbsp;应以何死？&amp;quot;答曰：&amp;quot;应以兵死。&amp;quot;仲举告其家曰：&amp;quot;吾能相此儿当以兵死。&amp;quot;父母惊之，寸刃不使得执也。至年十五，有置凿于梁上者<br/><br/>&nbsp;&nbsp;，其末出，奴以为木也，自下钩之，凿从梁落，陷脑而死，后仲举为豫章太守，故遣吏往饷之申家，瘴逝所在；其家以此具告。仲<br/><br/>&nbsp;&nbsp;举闻之，叹曰：&amp;quot;此谓命也。&amp;quot;<br/><br/>&nbsp;&nbsp;搜神记卷二十<br/><br/>&nbsp;&nbsp;晋魏郡亢阳，农夫祷于龙洞，得雨，将祭谢之。孙登见曰：&amp;quot;此病龙，雨，安能苏禾稼乎？如弗信，请嗅之。&amp;quot;水果腥秽。龙时背<br/><br/>&nbsp;&nbsp;生大疽，闻登言，变为一翁，求治，曰：&amp;quot;疾痊，当有报。&amp;quot;不数日，果大雨。见大石中裂开一井，其水湛然，龙盖穿此井以报也。<br/><br/>&nbsp;&nbsp;苏易者，庐陵妇人，善看产，夜忽为虎所取，行六七里，至大圹，厝易置地，蹲而守，见有牝虎当产，不得解，匍匐欲死，辄仰<br/><br/>&nbsp;&nbsp;视。易怪之，乃为探出之，有三子。生毕，牝虎负易还，再三送野肉于门内。<br/><br/>&nbsp;&nbsp;哙参，养母至孝，曾有玄雀，为弋人所射，穷而归参，参收养，疗治其疮，愈而放之。后雀夜到门外，参执烛视之，见雀雌雄双<br/><br/>&nbsp;&nbsp;至，各衔明珠以报参焉。<br/><br/>&nbsp;&nbsp;汉时，弘农杨宝，年九岁时。至华阴山北，见一黄雀，为鸱枭所搏，坠于树下，为蝼蚁所困。宝见，愍之，取归置巾箱中，食以<br/><br/>&nbsp;&nbsp;黄花，百余日，毛羽成，朝去，暮还。一夕，三更，宝读书未卧，有黄衣童子，向宝再拜曰：&amp;quot;我西王母使者，使蓬莱，不慎，为鸱<br/><br/>&nbsp;&nbsp;枭所搏。君仁爱，见拯，实感盛德。&amp;quot;乃以白环四枚与宝曰：&amp;quot;令君子孙洁白，位登三事，当如此环。&amp;quot;<br/><br/>&nbsp;&nbsp;隋县阉侧，有断蛇邱。隋侯出行，见大蛇被伤，中断，疑其灵异，使人以药封之，蛇乃能走，因号其处断蛇邱。岁余，蛇衔明<br/><br/>&nbsp;&nbsp;珠以报之。珠盈径寸，纯白，而夜有光，明如月之照，可以烛室。故谓之&amp;quot;隋侯珠，&amp;quot;亦曰&amp;quot;灵蛇珠，&amp;quot;又曰&amp;quot;明月珠。&amp;quot;邱南有隋季良大<br/><br/>&nbsp;&nbsp;夫池。<br/><br/>&nbsp;&nbsp;孔愉，字敬康，会稽山阴人，元帝时以讨华轶功，封侯，愉少时尝经行余不亭，见笼龟于路者，愉买之，放于饮不溪中。龟中流<br/><br/>&nbsp;&nbsp;左顾者数过。及后，以功封余不亭侯，铸印，而龟钮左顾，三铸，如初，印工以闻，愉乃悟其为龟之报，遂取佩焉。累迁尚书左仆射<br/><br/>&nbsp;&nbsp;，赠车骑将军。<br/><br/>&nbsp;&nbsp;古巢，一日江水暴涨，寻复故道，港有巨鱼，重万斤，三日乃死，合郡皆食之。一老姥独不食。忽有老叟曰：&amp;quot;此吾子也。不幸<br/><br/>&nbsp;&nbsp;罹此祸，汝独不食，吾厚报汝。若东门石龟目赤，城当陷。&amp;quot;姥日往视。有稚子讶之，姥以实告。稚子欺之，以朱傅龟目；姥见，急<br/><br/>&nbsp;&nbsp;出城。有青衣童子曰：&amp;quot;吾龙之子。&amp;quot;乃引姥登山，而城陷为湖。<br/><br/>&nbsp;&nbsp;吴富阳县董昭之，尝乘船过钱塘江，中央，见有一蚁，着一短芦，走一头，回复向一头，甚惶遽。昭之曰：&amp;quot;此畏死也。&amp;quot;欲取着<br/><br/>&nbsp;&nbsp;船。船中人骂：&amp;quot;此是毒螫物，不可长，我当蹋杀之，&amp;quot;昭意甚怜此蚁，因以绳系芦，着船，船至岸，蚁得出。其夜梦一人，乌衣，从<br/><br/>&nbsp;&nbsp;百许人来，谢云：&amp;quot;仆是蚁中之王。不慎，堕江，惭君济活。若有急难，当见告语。&amp;quot;历十余年，时所在劫盗，昭之被横录为劫主，系<br/><br/>&nbsp;&nbsp;狱余杭。昭之忽思蚁王梦，缓急当告，今何处告之。结念之际，同被禁者问之。昭之具以实告。其人曰：&amp;quot;但取两三蚁。着掌中，语<br/><br/>&nbsp;&nbsp;之。&amp;quot;昭之如其言。夜，果梦乌衣人云：&amp;quot;可急投余杭山中，天下既乱，赦令不久也&amp;quot;于是便觉。蚁啮械已尽。因得出狱，过江，投余<br/><br/>&nbsp;&nbsp;杭山。旋遇赦，得免。<br/><br/>&nbsp;&nbsp;孙权时李信纯，襄阳纪南人也，家养一狗，字曰黑龙，爱之尤甚，行坐相随，饮馔之间，皆分与食。忽一日，于城外饮酒，大醉<br/><br/>&nbsp;&nbsp;。归家不及，卧于草中。遇太守郑瑕出猎，见田草深，遣人纵火k之。信纯卧处，恰当顺风，犬见火来，乃以口拽纯衣，纯亦不动。<br/><br/>&nbsp;&nbsp;卧处比有一溪，相去三五十步，犬即奔往入水，湿身走来卧处，周回以身洒之，获免主人大难。犬运水困乏，致毙于侧。俄尔信纯醒<br/><br/>&nbsp;&nbsp;来，见犬已死，遍身毛湿，甚讶其事。睹火踪迹，因尔恸哭。闻于太守。太守悯之曰：&amp;quot;犬之报恩，甚于人，人不知恩，岂如犬乎！&amp;quot;<br/><br/>&nbsp;&nbsp;即命具棺椁衣衾葬之，今纪南有义犬葬，高十余丈。<br/><br/>&nbsp;&nbsp;太兴中，吴民华隆，养一快犬，号的尾，常将自随。隆后至江边伐荻，为大蛇盘绕，犬奋咋蛇，蛇死。隆僵仆无知，犬彷徨涕泣<br/><br/>&nbsp;&nbsp;，走还舟，复反草中。徒伴怪之，随往，见隆闷绝。将归家。犬为不食。比隆复苏，始食。隆愈爱惜，同于亲戚。<br/><br/>&nbsp;&nbsp;庐陵太守太原庞企，字子及，自言其远祖，不知几何世也，坐事系狱，而非其罪，不堪拷掠，自诬服之，及狱将上，有蝼咕虫行<br/><br/>&nbsp;&nbsp;其左右，乃谓之曰：&amp;quot;使尔有神，能活我死，不当善乎。&amp;quot;因投饭与之。蝼咕食饭尽，去，顷复来，形体稍大。意每异之，乃复与食。<br/><br/>&nbsp;&nbsp;如此去来，至数十日间，其大如豚。及竟报，当行刑，蝼咕夜掘壁根为大孔，乃破械，从之出。去久，时遇赦，得活。于是庞氏世世<br/><br/>&nbsp;&nbsp;常以四节祠祀之于都衢处。后世稍怠，不能复特为馔，乃投祭祀之余以祀之，至今犹然。<br/><br/>&nbsp;&nbsp;临川东兴有人入山，得猿子，便将归，猿母自后逐至家。此人缚猿子于庭中树上以示之。其母便抟颊向人欲乞哀，状直谓口不能<br/><br/>&nbsp;&nbsp;言耳。此人既不能放，竟击杀之。猿母悲唤，自掷而死。此人破肠视之，寸寸断裂。未半年，其家疫死，灭门。<br/><br/>&nbsp;&nbsp;冯乘虞荡夜猎，见一大麈，射之。麈便云：&amp;quot;虞荡！汝射杀我耶？&amp;quot;明晨，得一麈而入，实时荡死。<br/><br/>&nbsp;&nbsp;吴郡海盐县北乡亭里，有士人陈甲，本下邳人，晋元帝时寓居华亭，猎于东野大薮，H见大蛇，长六七丈，形如百斛船，玄黄五<br/><br/>&nbsp;&nbsp;色，卧冈下。陈即射杀之，不敢说。三年，与乡人共猎，至故见蛇处，语同行曰：&amp;quot;昔在此杀大蛇。&amp;quot;其夜梦见一人，乌衣，黑帻，来<br/><br/>&nbsp;&nbsp;至其家，问曰：&amp;quot;我昔昏醉，汝无状杀我。我昔醉，不识汝面，故三年不相知；今日来就死。&amp;quot;其人即惊觉。明日，腹痛而卒。<br/><br/>&nbsp;&nbsp;邛都县下有一老姥，家贫，孤独，每食，辄有小蛇，头上戴角，在床间，姥怜而饴之。食后稍长大，遂长丈余。令有骏马，蛇遂<br/><br/>&nbsp;&nbsp;吸杀之，令因大忿恨，责姥出蛇。姥云：&amp;quot;在床下。&amp;quot;令即掘地，愈深愈大，而无所见。令又迁怒，杀姥。蛇乃感人以灵言，_令&amp;quot;何<br/><br/>&nbsp;&nbsp;杀我母？当为母报雠。&amp;quot;此后每夜辄闻若雷若风，四十许日，百姓相见，咸惊语：&amp;quot;汝头那忽戴鱼？&amp;quot;是夜，方四十里，与城一时俱陷<br/><br/>&nbsp;&nbsp;为湖，土人谓之为陷湖，唯姥宅无恙，讫今犹存。渔人采捕，必依止宿，每有风浪，辄居宅侧，恬静无他。风静水清，犹见城郭楼橹<br/><br/>&nbsp;&nbsp;然。今水浅时，彼土人没水，取得旧木，坚贞光黑如漆。今好事人以为枕，相赠。<br/><br/>&nbsp;&nbsp;建业有妇人背生一瘤，大如数斗囊，中有物，如茧栗，甚众，行即有声。恒乞于市。自言：&amp;quot;村妇也，常与姊姒辈分养蚕，己独<br/><br/>&nbsp;&nbsp;频年损耗，因窃其姒一囊茧焚之，顷之，背患此疮，渐成此瘤。以衣覆之，即气闭闷；常露之，乃可，而重如负囊。&amp;quot;