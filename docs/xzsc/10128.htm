<HTML>
	<HEAD>
		<title>91文学网/原创小说/小说,散文,诗歌,玄幻小说,武侠小说,奇幻小说,网游小说,魔幻小说,都市小说,言情小说,动漫小说,科幻小说,推理小说,魔法小说,历史小说,军事小说</title>
		<meta http-equiv="Content-Type" content="text/html; charset=utf-8">
		<meta name="keywords" content="原创,文学,原创文学,原创书库,原创文章,网络文学,原创文学网,小说,散文,诗歌,随笔,下载,玄幻,武侠,奇幻,魔幻,都市,言情,爱情,网事,动漫,科幻,推理,魔法,历史,军事.">
		<meta name="description" content="欢迎来到91.com中国原创文学网,91.com中国原创文学网站是以玄幻文学为主要特色的文学网站,图书类别丰富新颖,内容新奇趣味性强,快来加入上传作品和阅读一族吧.">
		<style>
		BODY { FONT-SIZE: 11px; COLOR: #666666; LINE-HEIGHT: 180%; FONT-FAMILY: "Verdana", "Arial", "Helvetica", "sans-serif"; TEXT-DECORATION: none }
		TD { FONT-SIZE: 12px; COLOR: #000000; LINE-HEIGHT: 180%; TEXT-DECORATION: none }
		A.TT:link { COLOR: #004d00; TEXT-DECORATION: none }
		A.TT:active { COLOR: blue; TEXT-DECORATION: underline }
		A.TT:visited { COLOR: #004d00; TEXT-DECORATION: underline }
		A.TT:hover { LEFT: 1px; COLOR: blue; POSITION: relative; TOP: 1px; TEXT-DECORATION: underline }
		</style>
	</HEAD>
	<BODY oncontextmenu="return false" onselectstart="return false" oncopy="return false"
		leftMargin="5" topMargin="5" bgcolor="#e7f4fe">
		<form id="theForm" method="post" runat="server">
			<table width="100%" border="0" cellpadding="0" cellspacing="0">
				<tr>
					<a id="odata" href=""></a>
					<td align="left">融荟智慧锦囊，打造文学航母－－91文学网</td>
					<td align="right">91文学网制作，更多图书请访问<a href="http://wx.91.com" target="_blank">http://wx.91.com</a></td>
				</tr>
			</table>
			<hr size="1" color="#339900">
			<div style='FONT-SIZE: 10.5pt;color:blue;border-bottom: #C5D2E0 1px solid;padding-bottom:10;padding-top:10'
				align="center" color="red">正文&nbsp;棋经十三篇<br>
				<span class="xt">(更新时间：2004-1-28 15:24:00&nbsp;&nbsp;本章字数：
							2638)</div>
			<br>
			<div align="left" style='font-size:10.5pt;color:black;line-height:180%;padding-left:10;padding-right:10;table-layout:fixed;word-break:break-all;word-wrap:break-word;'>
				论局篇第一</P><P>　　夫万物之数，从一而起。局之路，三百六十有一。一者，生数之主，据其极而<BR>运四方也。三百六十，以象周天之数。分而为四，以象四时。隅各九十路，以象其<BR>日。外周七二路，以象其候。枯棋三百六十，白黑相半，以法阴阳。局之线道，谓<BR>之枰。线道之间，谓之□（上四下卦）。局方而静，棋圆而动。自古及今，弈者无<BR>同局。《传》曰：“日日新。”故宜用意深而存虑精，以求其胜负之由，则至其所<BR>未至矣。</P><P>得算篇第二</P><P>　　棋者，以正合其势，以权制其敌。故计定于内而势成于外。战未合而算胜者，<BR>得算多也。算不胜者，得算少也。战已合而不知胜负者，无算也。兵法曰：“多算<BR>胜，少算不胜，而况于无算乎？由此观之，胜负见矣。”</P><P>权舆篇第三</P><P>　　权舆者，弈棋布置，务守纲格。先于四隅分定势子，然后拆二斜飞，下势子一<BR>等。立二可以拆三，立三可以拆四，与势子相望可以拆五。近不必比，远不必乖。<BR>此皆古人之论，后学之规，舍此改作，未之或知。诗曰：“靡不有初，鲜克有终。<BR>”</P><P>合战篇第四</P><P>　　博弈之道，贵乎谨严。高者在腹，下者在边，中者占角，此棋家之常然。法曰<BR>：宁输数子，勿失一先。有先而后，有后而先。击左则视右，攻后则瞻前。两生勿<BR>断，皆活勿连。阔不可太疏，密不可太促。与其恋子以求生，不若弃子而取势，与<BR>其无事而强行，不若因之而自补。彼众我寡，先谋其生。我众彼寡，务张其势。善<BR>胜者不争，善阵者不战。善战者不败，善败者不乱。夫棋始以正合，终以奇胜。必<BR>也，四顾其地，牢不可破，方可出人不意，掩人不备。凡敌无事而自补者，有侵袭<BR>之意也。弃小而不就者，有图大之心也。随手而下者，无谋之人也。不思而应者，<BR>取败之道也。诗云：“惴惴小心，如临于谷。”</P><P>虚实篇第五</P><P>　　夫弈棋，绪多则势分，势分则难救。投棋勿逼，逼则使彼实而我虚。虚则易攻<BR>，实则难破。临时变通，宜勿执一。《传》曰：“见可而进，知难而退。”</P><P>自知篇第六</P><P>　　夫智者见于未萌，愚者暗于成事。故知己之害而图彼之利者，胜。知可以战不<BR>可以战者，胜。识众寡之用者，胜。以虞待不虞者，胜。以逸待劳者，胜。不战而<BR>屈人者，胜。《老子》曰：“自知者明。”</P><P>审局篇第七</P><P>　　夫弈棋布势，务相接连。自始至终，着着求先。临局离争，雌雄未决，毫厘不<BR>可以差焉。局势已赢，专精求生。局势已弱，锐意侵绰。沿边而走，虽得其生者，<BR>败。弱而不伏者，愈屈。躁而求胜者，多败。两势相违，先蹙其外。势孤援寡，则<BR>勿走。机危阵溃，则勿下。是故棋有不走之走，不下之下。误人者多方，成功者一<BR>路而已。能审局者多胜。《易》曰：“穷则变，变则通，通则久。”</P><P>度情篇第八</P><P>　　人生而静，其情难见；感物而动，然后可辨。推之于棋，胜败可得而先验。持<BR>重而廉者多得，轻易而贪者多丧。不争而自保者多胜，务杀而不顾者多败。因败而<BR>思者，其势进；战胜而骄者，其势退。求己弊不求人之弊者，益；攻其敌而不知敌<BR>之攻己者，损。目凝一局者，其思周；心役他事者，其虑散。行远而正者吉，机浅<BR>而诈者凶。能畏敌者强，谓人莫己若者亡。意旁通者高，心执一者卑。语默有常，<BR>使敌难量。动静无度，招人所恶。《诗》云：“他人之心，予时度之。”</P><P>斜正篇第九</P><P>　　或曰：“棋以变诈为务，劫杀为名，岂非诡道耶？”予曰：“不然。”《易》<BR>云：“师出以律，否藏凶。”兵本不尚诈，谋言诡行者，乃战国纵横之说。棋虽小<BR>道，实与兵合。故棋之品甚繁，而弈之者不一。得品之下者，举无思虑，动则变诈<BR>。或用手以影其势，或发言以泄其机。得品之上者，则异于是。皆沉思而远虑，因<BR>形而用权。神游局内，意在子先。图胜于无朕，灭行于未然。岂假言辞喋喋，手势<BR>翩翩者哉？《传》曰：“正而不谲。”其是之谓欤？</P><P>洞微篇第十</P><P>　　凡棋有益之而损者，有损之而益者。有侵而利者，有侵而害者。有宜左投者，<BR>有宜右投者。有先着者，有后着者。有紧□（上山下辟）者，有慢行者。粘子勿前<BR>，弃子思后。有始近而终远者，有始少而终多者。欲强外先攻内，欲实东先击西。<BR>路虚而无眼，则先觑。无害于他棋，则做劫。饶路则宜疏，受路则勿战。择地而侵<BR>，无碍而进。此皆棋家之幽微也，不可不知也。《易》曰：“非天下之至精，其孰<BR>能与于此。”</P><P>名数篇第十一</P><P>　　夫弈棋者，凡下一子，皆有定名。棋之形势、死生、存亡，因名而可见。有冲<BR>，有斡，有绰，有约，有飞，有关，有［答刂］，有粘，有顶，有尖，有觑，有门<BR>，有打，有断，有行，有捺，有立，有点，有聚，有跷，有夹，有拶，有□（上山<BR>下辟），有刺，有勒，有扑，有征，有劫，有持，有杀，有松，有□（上般下木）<BR>。围棋之名，三十有二，围棋之人，意在可周。临局变化，远近纵横，吾不得而知<BR>也。用［亻幸］取胜，难逃此名。《传》曰：“必也，正名乎棋！”</P><P>品格篇第十二</P><P>　夫围棋之品有九。一曰入神，二曰坐照，三曰具体，四曰通幽，五曰用智，六曰<BR>小巧，七曰斗力，八曰若愚，九曰守拙。九品之外不可胜计，未能入格，今不复云<BR>。《传》曰：“生而知之者，上也；学而知之者，次也；困而学之又其次也。”</P><P>杂说篇第十三</P><P>　　夫棋边不如角，角不如腹。约轻于捺，捺轻于□（上山下辟）。夹有虚实，打<BR>有情伪。逢绰多约，遇拶多粘。大眼可赢小眼，斜行不如正行。两关对直则先觑，<BR>前途有碍则勿征。施行未成，不可先动。角盘曲四，局终乃亡。直四扳六，皆是活<BR>棋，花聚透点，多无生路。十字不可先纽，势子在心，勿打角图。弈不欲数，数则<BR>怠，怠则不精。弈不欲疏，疏则忘，忘则多失。胜不言，败不语。振廉让之风者，<BR>君子也；起忿怒之色者，小人也。高者无亢，卑者无怯。气和而韵舒者，喜其将胜<BR>也。心动而色变者，忧其将败也。赧莫赧于易，耻莫耻于盗。妙莫妙于用松，昏莫<BR>昏于复劫。凡棋直行三则改，方聚四则非。胜而路多，名曰赢局；败而无路，名曰<BR>输筹。皆筹为溢，停路为□（上艹下巾）。打筹不得过三，淘子不限其数。劫有金<BR>井、辘轳，有无休之势，有交递之图。弈棋者不可不知也。凡棋有敌手，有半先，<BR>有先两，有桃花五，有北斗七。夫棋者有无之相生，远近之相成，强弱之相形，利<BR>害之相倾，不可不察也。是以安而不泰，存而不骄。安而泰则危，存而骄则亡。《<BR>易》曰：“君子安而不忘危，存而不忘亡。”
			</div>
			<table width="100%" border="0" cellpadding="0" cellspacing="0">
				<tr>
					<td align="center"><b><a href="http://wx.91.com/" target="_blank"><font color="red">本书正在连载中，更多章节请访问91文学网http://wx.91.com</font></a></b></td>
				</tr>
			</table>
			<table width="100%" border="0" cellpadding="0" cellspacing="0">
				<tr>
					<td>
						<a href="http://wx.91.com/Book/BookList.aspx" target="_blank">欢迎访问原创书库</a></td>
					<td><a href="http://wx.91.com/Article/ArticleIndex.aspx" target="_blank"> 欢迎访问原创短篇 </a>
					</td>
					<td><a href="http://wx.91.com" target="_blank">点击投稿</a>
					</td>
				</tr>
			</table>
			<hr size="1" color="green">
			<table width="100%" border="0" cellpadding="0" cellspacing="0">
				<tr>
					<td align="center">
						未经作者或91文学网许可，请勿转载，本作品仅代表作者本人观点，与91文学网立场无关。如因此导致任何法律问题或后果，91文学网均不负任何责任。
					</td>
				</tr>
			</table>
			<font color="#fefefe">全文尾部</font>
		</form>
	</BODY>
</HTML>
