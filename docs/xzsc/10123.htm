<HTML>
	<HEAD>
		<title>91文学网/原创小说/小说,散文,诗歌,玄幻小说,武侠小说,奇幻小说,网游小说,魔幻小说,都市小说,言情小说,动漫小说,科幻小说,推理小说,魔法小说,历史小说,军事小说</title>
		<meta http-equiv="Content-Type" content="text/html; charset=utf-8">
		<meta name="keywords" content="原创,文学,原创文学,原创书库,原创文章,网络文学,原创文学网,小说,散文,诗歌,随笔,下载,玄幻,武侠,奇幻,魔幻,都市,言情,爱情,网事,动漫,科幻,推理,魔法,历史,军事.">
		<meta name="description" content="欢迎来到91.com中国原创文学网,91.com中国原创文学网站是以玄幻文学为主要特色的文学网站,图书类别丰富新颖,内容新奇趣味性强,快来加入上传作品和阅读一族吧.">
		<style>
		BODY { FONT-SIZE: 11px; COLOR: #666666; LINE-HEIGHT: 180%; FONT-FAMILY: "Verdana", "Arial", "Helvetica", "sans-serif"; TEXT-DECORATION: none }
		TD { FONT-SIZE: 12px; COLOR: #000000; LINE-HEIGHT: 180%; TEXT-DECORATION: none }
		A.TT:link { COLOR: #004d00; TEXT-DECORATION: none }
		A.TT:active { COLOR: blue; TEXT-DECORATION: underline }
		A.TT:visited { COLOR: #004d00; TEXT-DECORATION: underline }
		A.TT:hover { LEFT: 1px; COLOR: blue; POSITION: relative; TOP: 1px; TEXT-DECORATION: underline }
		</style>
	</HEAD>
	<BODY oncontextmenu="return false" onselectstart="return false" oncopy="return false"
		leftMargin="5" topMargin="5" bgcolor="#e7f4fe">
		<form id="theForm" method="post" runat="server">
			<table width="100%" border="0" cellpadding="0" cellspacing="0">
				<tr>
					<a id="odata" href=""></a>
					<td align="left">融荟智慧锦囊，打造文学航母－－91文学网</td>
					<td align="right">91文学网制作，更多图书请访问<a href="http://wx.91.com" target="_blank">http://wx.91.com</a></td>
				</tr>
			</table>
			<hr size="1" color="#339900">
			<div style='FONT-SIZE: 10.5pt;color:blue;border-bottom: #C5D2E0 1px solid;padding-bottom:10;padding-top:10'
				align="center" color="red">正文&nbsp;围炉夜话 <br>
				<span class="xt">(更新时间：2004-1-28 15:22:00&nbsp;&nbsp;本章字数：
							10649)</div>
			<br>
			<div align="left" style='font-size:10.5pt;color:black;line-height:180%;padding-left:10;padding-right:10;table-layout:fixed;word-break:break-all;word-wrap:break-word;'>
				&nbsp;&nbsp;&nbsp;&nbsp;围炉夜话&nbsp;寒夜围炉，田家妇子之乐也。顾篝灯坐对，或默默然无一言，<BR>或嘻嘻然言非所宜言，皆无所谓乐，不将虚此良夜乎？余识字农人也。<BR>岁晚务闲，家人聚处，相与烧　　。煨山芋，心有所得，辄述诸口，<BR>命儿辈缮写存之，题曰围炉夜话。但其中皆随得随录，语无伦次且意浅辞芜，<BR>多非信心之论，特以课家人消永夜耳，不足为外人道也。<BR>倘蒙有道君子惠而正之，则幸甚。</P><P>咸丰甲寅二月既望&nbsp;王永彬书於桥西馆之一经堂</P><P></P><P>博学笃志，切问近思，此八字，是收放心的工夫。<BR>神闲气静，智深勇沉，此八字，是干大事的本领。</P><P>薄族者，必无好儿孙。薄师者，必无佳子弟。吾所见亦多矣。<BR>恃力者，忽逢真敌手。恃势者，忽逢大对头。人所料不及也。</P><P>饱暖人所共羡，然使享一生饱暖，而气昏志惰，岂足有为饥寒人所不甘。<BR>然必带几分饥寒，则神紧骨坚，乃能任事。</P><P>宾入幕中，皆沥胆披肝之士。客登座上，无焦头烂额之人。</P><P>不必於世事件件皆能，惟求与古人心心相印。</P><P>不能缩头者，且休缩头。可以放手者，便须放手。</P><P>不镜於水而镜於人，则吉凶可监也。<BR>不蹶於山而蹶於垤，则细微宜防也。</P><P>不忮不求，可想见光明境界。勿忘勿助，是形容涵养工夫。</P><P>不与人争得失，惟求己有知能。</P><P>卜筮以龟筮为重，故必龟从筮从，乃可言吉。若二者，有一不从，<BR>或二者俱不从，则宜其有凶无吉矣。乃洪范稽疑之篇，则於龟从筮逆者，<BR>仍曰作内吉。於龟筮共违於人者，仍曰用静吉，是知吉凶在人，<BR>圣人之垂戒深矣。人诚能作内而不作外，用静而不用作，循分守常，<BR>斯亦安往而不吉哉。</P><P>把自己太看高了，便不能长进。把自己太看低了，便不能振兴。<BR>贫贱非辱，贫贱而谄求於人者为辱。<BR>富贵非荣，富贵而利济於世者为荣。</P><P>贫无可奈，惟求俭。拙亦何妨，只要勤。</P><P>泼妇之啼哭怒骂，伎俩耍亦无多，静而镇之，则自止矣。<BR>谗人之簸弄挑唆，情形虽若甚迫，淡而置之，则自消矣。</P><P>莫大之祸，起於须臾之不忍，不可不谨。</P><P>每见待子弟，严厉者，易至成德，姑息者，多有败行，则父兄之教育所系也。<BR>又见有子弟，聪颖者，忽入下流，庸愚者，转为上达，则父兄之培植所关也。</P><P>每见勤苦之人，绝无痨疾。显达之士多出寒门。此亦盈虚消长之机，自然之理也。</P><P>谩夸富贵显荣，功德文章，要可传诸後世。<BR>任教声名暄赫，人品心术，不能瞒过吏官。</P><P>门户之衰，总由於子孙之骄惰。风俗之坏，多起於富贵之淫奢。</P><P>名利之不宜得者竟得之，福终为祸。<BR>困穷之最难耐者能耐之，苦定回甘。</P><P>明犯国法，罪累岂能幸逃？白得人财，赔偿还要加倍。</P><P>父兄有善行，子弟学之或无不肖。<BR>父兄有恶行，子弟学之则无不肖。<BR>可知父兄教子弟，必证其身以率之，无庸徒事言词也。<BR>君子无过行，小人嫉之亦不能容。<BR>可知君子处小人，必平其气以待之，不可稍形激切也。</P><P>富不肯读书，贵不肯积德，错过可惜也。<BR>少不肯事长，愚不肯亲贤，不祥莫大焉。</P><P>富贵易生祸端，必忠厚谦恭，才无大患。<BR>衣禄原有定数，必节俭简省，乃可久延。</P><P>富家惯习骄奢，最难教子。寒士欲谋生活，还是读书。</P><P>发达虽命定，亦由肯做工夫。福寿虽天生，还是多行阴骘。</P><P>伐字从戈，矜字从矛，自伐自矜者，可为大戒。<BR>仁字从人，义字从我，讲仁讲义者，不必远求。</P><P>凡遇事物突来，必熟思审处，恐贻後悔。<BR>不幸家庭衅起，须忍让曲全，勿失旧欢。</P><P>凡事谨守规模，必不大错。一生但足衣食，便称小康。</P><P>凡事勿徒委於人，必身体力行，方能有济。<BR>凡事不可执於己，必广思集益，乃罔後艰。</P><P>凡人世险奇之事，决不可为。<BR>或为之而幸获其利，特偶然耳，不可视为常然也。<BR>可以为常者，必其平淡无奇，如耕田读书之类是也。</P><P>风俗日趋於奢淫，靡所底止，安得有敦古朴之君子，力挽江河。<BR>人心日丧其廉耻，渐至消亡，安得有讲名节之大人，光争日月。</P><P>大丈夫处事，论是非不论祸福。士君子立言，贵平正尤贵精详。</P><P>打算精明，自谓得计，然败祖父之家声者，必此人也。<BR>朴实浑厚，初无甚奇，然培子孙之元气者，必此人也。</P><P>德泽太薄，家有好事，未必是好事。得意者，何可自矜？<BR>天道最公，人能苦心，断不负苦心。为善者，须当自信。</P><P>德足以感人，而以有德当大权，其感尤速。<BR>财足以累己，而以有财处乱世，其累尤深。</P><P>淡中交耐久。静里寿延长。</P><P>但患我不肯济人，休患我不能济人。<BR>须使人不忍欺我，勿使人不敢欺我。</P><P>但责己不责人，此远怨之道也。但信己不信人，此取败之由也。</P><P>但作里中不可少之人，便为於世有济。<BR>必使身後有可传之事，方为此生不虚。</P><P>待人宜宽，惟待子孙不可宽。行礼宜厚，惟行嫁娶不必厚。</P><P>敌加於己，不得已而应之，谓之应兵，兵应者胜。<BR>利人土地，谓之贪兵，兵贪者败。此魏相论兵语也。<BR>然岂独用兵为然哉？凡人事之成败，皆当作如是观。</P><P>地无馀利，人无馀力，是种田两句要言。<BR>心不外驰，气不外浮，是读书两句真诀。</P><P>道本足於身，切实求来，则常若不足矣。<BR>境难足於心，尽行放下，则未有不足矣。</P><P>读书不下苦功，妄想显荣，岂有此理？<BR>为人全无好处，欲邀福庆，从何得来？</P><P>读论语公子荆一章，富者可以为法。<BR>读论语齐景公一章，贫者可以自兴。<BR>读书无论资性高低，但能勤学好问，<BR>凡事思一个所以然，自有义理贯通之日。<BR>立身不嫌家世贫贱，但能忠厚老成，<BR>所行无一毫苟且处，便为乡党仰望之人。</P><P>东坡志林有云：<BR>人生耐贫贱易，耐富贵难；安勤苦易，安闲散难；<BR>忍疼易，忍痒难；能耐富贵、安闲散、忍痒者，必有道之士也。<BR>余谓如此精爽之论，足以发人深省，<BR>正可於朋友聚会时，述之以助清谈。</P><P>多记先正格言，胸中方有主宰。闲看他人行事，眼前即是规箴。</P><P>敦厚之人，始可托大事，故安刘氏者，必绛侯也。<BR>谨慎之人，方能成大功，故兴汉室者，必武侯也。</P><P>天地生人，都有一个良心。苟丧此良心，则人去禽兽不远矣。<BR>圣贤教人，总是一条正路。若舍此正路，则常行荆棘之中矣。</P><P>天地无穷期，光阴则有穷期。去一日，便少一日。<BR>富贵有定数，学问则无定数。求一分，便得一分。</P><P>天虽好生，亦难救求死之人。人能造福，即可邀悔祸之天。</P><P>天下无憨人，岂可妄行欺诈？世上皆苦人，何能独享安闲？</P><P>天有风雨，人以宫室蔽之；地有山川，人以舟车通之。<BR>是人能补天地之阙也，而可无为乎？<BR>人有性理，天以五常赋之；人有形质，地以六谷养之。<BR>是天地且厚人之生也，而可自薄乎？</P><P>图功未晚，亡羊尚可补牢。虚慕无成，羡鱼何如结网。</P><P>桃实之肉暴於外，不自吝惜，人得取而食之。<BR>食之而种其核，犹饶生气焉。此可见积善者有馀庆也。<BR>栗实之肉秘於内，深自防护，人乃破而食之。<BR>食之而弃其壳，绝无生理矣。此可知多藏者必厚亡也。</P><P>念祖考创家基，不知风霜沭雨，<BR>受多少苦辛，才能足食足衣，以贻後世。<BR>为子孙计长久，除却读书耕田，<BR>恐别无生活，总期克勤克俭，毋负先人。</P><P>能结交直道朋友，其人必有令名。<BR>肯亲近耆德老成，其家必多善事。</P><P>莲朝开而暮合，至不能合，则将落矣。<BR>富贵而无收敛意者，尚其鉴之。<BR>草春荣而冬枯，至於极枯，则又生矣。<BR>困穷而有振兴志者，亦如是也。</P><P>浪子回头，仍不惭为君子。贵人失足，便贻笑於庸人。</P><P>鲁如曾子，於道独得其传，可知资性不足限人也。<BR>贫如颜子，其乐不因以改，可知境遇不足困人也。</P><P>论事须真识见。做人要好声名。</P><P>观规模之大小，可以知事业之高卑。<BR>察德泽之浅深，可以知门祚之久暂。</P><P>观周公之不骄不吝，有才何可自矜？<BR>观颜子之若无若虚，为学岂容自足？</P><P>观朱霞悟其明丽，观白云悟其卷舒，<BR>观山岳悟其灵奇，观河海悟其浩瀚，则俯仰间皆文章也。<BR>对绿竹得其虚心，对黄华得其晚节，<BR>对松柏得其本性，对芝兰得其幽芳，则游览处皆师友也。</P><P>耕读固是良谋，必工课无荒，乃能成其业。<BR>仕宦虽称显贵，若官箴有玷，亦未见其荣。</P><P>耕所以养生，读所以明道，此耕读之本原也，<BR>而後世乃假以谋富贵矣。<BR>衣取其蔽体，食取其充饥，此衣食之实用也，<BR>而时人乃藉以逞豪奢矣。</P><P>古今有为之士，皆不轻为之士。乡党好事之人，必非晓事之人。</P><P>古之克孝者多矣，独称虞舜为大孝，盖能为其难也。<BR>古之有才者众矣，独称周公为美才，盖能本於德也。</P><P>古人比父子为桥梓，比兄弟为花萼，比朋友为芝兰。<BR>敦伦者，当即物穷理也。<BR>今人称诸生曰秀才，称贡生曰明经，称举人曰孝廉。<BR>为士者，当顾名思义也。</P><P>郭林宗为人伦之鉴，多在细微处留心。<BR>王彦方化乡里之风，是从德义中立脚。</P><P>甘受人欺，定非懦弱。自谓予智，终是糊涂。</P><P>孔子何以恶乡愿，只为他似忠似廉，无非假面孔。<BR>孔子何以弃鄙夫，只因他患得患失，尽是俗心肠。</P><P>看书须放开眼孔。做人要立定脚根。</P><P>陶侃运甓官斋，其精勤可企而及也。<BR>谢安围　别墅，其镇定非学而能也。</P><P>肯救人坑坎中，便是活菩萨。能脱身牢笼外，便是大英雄。</P><P>和平处事，勿矫俗以为高。正直居心，勿机关以为智。</P><P>和气迎人，平情应物。抗心希古，藏器待时。</P><P>和为祥气，骄为衰气，相人者，不难以一望而知。<BR>善是吉星，恶是凶星，推命者，岂必因五行而定。</P><P>何谓享福之人？能读书者便是。何谓创家之人？能教子者便是。</P><P>何者为益友？凡事肯规我之过者是也。<BR>何者为小人？凡事必徇己之私者是也。</P><P>济世虽乏赀财，而存心方便，即称长者。<BR>生资虽少智慧，而虑事精详，即是能人。</P><P>积善之家必有馀庆，积不善之家必有馀殃，<BR>可知积善以遗子孙，其谋甚远也。<BR>贤而多财则损其志，愚蠢而多财则益其过，<BR>可知积财以遗子孙，其害无穷也。</P><P>见小利，不能立大功。存私心，不能谋公事。</P><P>见人行善，多方赞成。见人过举，多方提醒，<BR>此长者待人之道也。<BR>闻人誉言，加意奋勉，闻人谤语，加意警惕，<BR>此君子修己之功也。</P><P>敬他人，即是敬自己。靠自己，胜於靠他人。<BR>家之富厚者，积田产以遗子孙，子孙未必能保。<BR>不如广积阴功，使天眷其德，或可少延。<BR>家之贫穷者，谋奔走以给衣食，衣食未必能充。<BR>何若自谋本业，知民生在勤，定当有济。</P><P>家之长幼，皆倚赖於我，我亦尝体其情否也。<BR>士之衣食，皆取资於人，人亦曾受其益否也。</P><P>家纵贫寒，也须留读书种子。人虽富贵，不可忘力穑艰辛。</P><P>交朋友增体面，不如交朋友益身心。<BR>教子弟求显荣，不如教子弟立品行。</P><P>教弟子於幼时，便应有正大光明气象。<BR>检身心於平日，不可无忧勤惕厉工夫。</P><P>教小儿宜严，严气足以平躁气。待小人宜敬，敬心可以化邪心。</P><P>俭可养廉，觉茅舍竹篱，自饶清趣。<BR>静能生悟，即鸟啼花落，都是化机。</P><P>进食需箸，而箸亦只随其操纵所使，於此可悟用人之方。<BR>作书需笔，而笔不能必其字画之工，於此可悟求己之理。</P><P>讲大经纶，只是落落实实。有真学问，决不怪怪奇奇。</P><P>谨守父兄教条，沉实谦恭，便是醇潜子弟。<BR>不改祖宗成法，忠厚勤俭，定为悠久人家。</P><P>居易俟命，见危授命。言命者，总不外顺受其正。<BR>木讷近仁，巧令鲜仁。求仁者，即可知从入之方。</P><P><BR>君子存心但凭忠信，而妇孺皆敬之如神，所以君子落得为君子。<BR>小人处世尽设机关，而乡党皆避之若鬼，所以小人枉做了小人。</P><P>君子以名教为乐，岂如稽阮之逾闲。<BR>圣人以悲悯为心，不取沮溺之忘世。</P><P>齐家先修身，言行不可不慎。读书在明理，识见不可不高。</P><P>气性不和平，则文章事功，俱无足取。<BR>语言多矫饰，则人品心术，尽属可疑。</P><P>气性乖张，多是夭亡之子。语言深刻，终为福薄之人。</P><P>求备之心，可用之以修身，不可用之以接物。<BR>知足之心，可用之以处境，不可用之以读书。</P><P>求个良心管我。留些馀地处人。</P><P>钱能福人，亦能祸人，有钱者不可不知。<BR>药能生人，亦能杀人，用药者不可不慎。</P><P>权势之徒，虽至亲亦作威福，岂知烟云过眼，已立见其消亡。<BR>奸邪之辈，即平地亦起风波，岂知神鬼有灵，不肯听其颠倒。</P><P>清贫，乃读书人顺境。节俭，即种田人丰年。</P><P>习读书之业，便当知读书之乐。存为善之心，不必邀为善之名。</P><P>孝子忠臣，是天地正气所锺，鬼神亦为之呵护。<BR>圣经贤传，乃古今命脉所系，人物悉赖以裁成。</P><P>行善济人，人遂得以安全，即在我亦为快意。<BR>逞奸谋事，事难必其稳便，可惜他徒自坏心。<BR>性情执拗之人，不可与谋事也。机趣流通之士，始可与言文也。</P><P>小心谨慎者，必善其後，惕则无咎也。<BR>高自位置者，难保其终，亢则有悔也。</P><P>心静则明，水止乃能照物。品超斯远，云飞而不碍空。</P><P>心能辨是非，处事方能决断。人不忘廉耻，立身自不卑污。</P><P>兄弟相师友，天伦之乐莫大焉。闺门若朝廷，家法之严可知也。</P><P>知道自家是何等身分，则不敢虚骄矣。<BR>想到他日是那样下场，则可以发愤矣。</P><P>知过能改，便是圣人之徒。恶恶太严，终为君子之病。</P><P>能知往日所行之非，则学日进矣。<BR>见世人之可取者多，则德日进矣。</P><P>志不可不高，志不高，则同流合污，无足有为矣。<BR>心不可太大，心太大，则舍近图远，难期有成矣。</P><P>治术本乎儒术者，念念皆仁厚也。<BR>今人不及古人者，事事皆虚浮也。</P><P>忠实而无才，尚可立功，心志专壹也。<BR>忠实而无识，必至偾事，意见多偏也。</P><P>忠有愚忠，孝有愚孝，可知忠孝二字不是伶俐人做得来。<BR>仁有假仁，义有假义，可知仁义二途不无奸险人藏其内。</P><P>种田人，改习廛市生涯，定为败路。<BR>读书人，甘与衙门词讼，便入下流。<BR>正己，为率人之本。守成，念创业之艰。</P><P>正而过则迂，直而过则拙，故迂拙之人，犹不失为正直。<BR>高或入於虚，华或入於浮，而虚浮之士，究难指为高华。</P><P>粗粝能甘，必是有为之士。纷华不染，方称杰出之人。</P><P>处境太求好，必有不好事出来。学艺怕刻苦，还有受苦时在後。</P><P>处世以忠厚人为法。传家得勤俭意便佳。</P><P>处事要代人作想。读书须切己用功。</P><P>处事要宽平，而不可有松散之弊。<BR>持身贵严厉，而不可有激切之形。</P><P>处事有何定凭，但求此心过得去。<BR>立业无论大小，总要此身做得来。</P><P>愁烦中具潇洒襟怀，满抱皆春风和气。<BR>昧暗处见光明世界，此心即白日青天。</P><P>川学海而至海，故谋道者，不可有止心。<BR>莠非苗而似苗，故穷理者，不可无真见。</P><P>常人突遭祸患，可决其再兴，心动於警惕也。<BR>大家渐及消亡，难期其复振，势成於因循也。</P><P>常存仁孝心，则天下凡不可为者，皆不忍为，<BR>所以孝居百行之先。<BR>一起邪淫念，则生平极不欲为者，皆不难为，<BR>所以淫是万恶之首。</P><P>常思某人境界不及我，某人命运不及我，则可以自足矣。<BR>常思某人德业胜於我，某人学问胜於我，则可以自惭矣。</P><P>成大事功，全仗着赤心斗胆。有真气节，才算得铁面铜头。</P><P>成就人才，即是栽培子弟。暴殄天物，自应折磨儿孙。</P><P>程子教人以静，朱子教人以敬。静者，心不妄动之谓也。<BR>敬者，心常惺惺之谓也。又况静能延寿，敬则日强。<BR>为学之功在是，养生之道亦在是。静敬之益人大矣哉，学者可不务乎？</P><P>世风之狡诈多端，到底忠厚人颠扑不破。<BR>末俗以繁华相向，终觉冷淡处趣味弥长。</P><P>世之言乐者，但曰读书乐、田家乐。可知务本业者，其境常安。<BR>古之言忧者，必曰天下忧、廊庙忧。可知当大任者，其心良苦。</P><P>士必以诗书为性命。人须从孝悌立根基。</P><P>士既知学，还恐学而无恒。人不患贪，只要贫而有志。</P><P>事但观其已然，便可知其未然。人必尽其当然，乃可听其自然。</P><P>事当难处之时，只让退一步，便容易处矣。<BR>功到将成之候，若放松一着，便不能成矣。</P><P>势利人装腔做调，都只在体面上铺张，可知其百为皆假。<BR>虚浮人指东画西，全不向身心内打算，定卜其一事无成。</P><P>十分不耐烦，乃为人大病。一昧学吃亏，是处事良方。</P><P>数虽有定，而君子但求其理，理既得，数亦难违。<BR>变固宜防，而君子但守其常，常无失，变亦能御。<BR>奢侈足以败家，悭吝亦足以败家。<BR>奢侈之败家，犹出常情，而悭吝之败家，必遭奇祸。<BR>庸愚足以覆事，精明亦足以覆事。<BR>庸愚之覆事，犹为小咎，而精明之覆事，必见大凶。</P><P>舍不得钱，不能为义士。舍不得命，不能为忠臣。</P><P>守分安贫，何等清闲，而好事者，偏自寻烦恼。<BR>持盈保泰，总须忍让，而恃强者，乃自取灭亡。</P><P>守身必严谨，凡足以戕吾身者，宜戒之。<BR>养心须淡泊，凡足以累吾心者，勿为也。</P><P>守身不敢妄为，恐贻羞於父母。创业还须深虑，恐贻害於子孙。</P><P>善谋生者，但令长幼内外，勤修恒业而不必富其家。<BR>善处事者，但就是非可否，审定章程而不必利於己。</P><P>山水是文章化境。烟云乃富贵幻形。</P><P>身不饥寒，天未尝负我。学无长进，我何以对天？</P><P>神传於目，而目则有胞，闭之可以养神也。<BR>祸出於口，而口则有唇，阖之可以防祸也。</P><P>生资之高在忠信，非关机巧。学业之美於德行，不仅文章。</P><P>盛衰之机，虽关气运，而有心者，必责诸人谋。<BR>性命之理，固极精微，而讲学者，必求其实用。</P><P>儒者多文为富，其文非时文也。君子疾名不称，其名非科名也。</P><P>人品之不高，总为一利字看不破。<BR>学业之不进，总为一懒字丢不开。</P><P>人犯一苟字，便不能振。人犯一俗字，便不可医。</P><P>人得一知己，须对知己而无惭。士既多读书，必求读书而有用。</P><P>人皆欲贵也，请问一官到手，怎样施行？<BR>人皆欲富也，且问万贯缠腰，如何布置？</P><P>人皆欲会说话，苏秦乃因会说话而杀身。<BR>人皆欲多积财，石崇乃因多积财而丧命。</P><P>人之生也直，人苟欲生，必全其直。<BR>贫者士之常，士不安贫，乃反其常。</P><P>人之足传，在有德，不在有位。世所相信，在能行，不在能言。</P><P>人知佛老为异端，不知凡背乎经常者，皆异端也。<BR>人知杨默为邪说，不知凡涉於虚诞者，皆邪说也。</P><P>人生不可安闲，有恒业，才足收放心。<BR>日用必须简省。杜奢端，即以昭俭德。</P><P>人生境遇无常，须自谋一吃饭本领。<BR>人生光阴易逝，要早定一成器日期。</P><P>人虽无艰难之时，要不可忘艰难之境。<BR>世虽有侥幸之事，断不可存侥幸之心。</P><P>人心统耳目官骸，而於百体为君，必随处见神明之宰。<BR>人面合眉眼鼻口，以成一字曰苦，知终身无安逸之时。</P><P>人称我善良，则喜。称我凶恶，则怒。<BR>此可见凶恶非美名也，即当立志为善良。<BR>我见人醇谨，则爱。见人浮躁，则恶。<BR>此可见浮躁非佳士也，何不反身为醇谨。</P><P>自奉必减几分方好。处世能退一步为高。</P><P>自己所行之是非，尚不能知，安望知人。<BR>古人以往之得失，且不必论，但须论己。</P><P>自家富贵不着意里，人家富贵不着眼里，此是何等胸襟！<BR>古人忠孝不离心头，今人忠孝不离口头，此是何等志量！</P><P>自虞廷立五伦为教，然後天下有大经。<BR>自紫阳集四子成书，然後天下有正学。</P><P>子弟天性未漓，教易入也，<BR>则体孔子之言以劳之，勿溺爱以长其自肆之心。<BR>子弟天性已坏，教难行也，<BR>则守孟子之言以养之，勿轻弃以绝其自新之路。</P><P>紫阳补大学格致之章，恐人误入虚无，<BR>而必使之即物穷理，所以维正教也。<BR>阳明取孟子良知之说，恐人徒事记诵，<BR>而必使之反己省心，所以救末流也。</P><P>作善降祥，不善降殃，可见尘世之间，已分天堂地狱。<BR>人同此心，心同此理，可知庸愚之辈，不隔圣域贤关。</P><P>最不幸者，为势家女作翁姑。最难处者，为富家儿作师友。</P><P><BR>财不患其不得，患财得而不能善用其财。<BR>禄不患其不来，患禄来而不能无愧其禄。</P><P>才觉已有不是，便决意改图，此立志为君子也。<BR>明知人议其非，偏肆行无忌，此甘心为小人也。</P><P>在世无过百年，总要作好人、存好心，留个後代榜样。<BR>谋生各有恒业，那得管闲事、说闲话，荒我正经工夫。</P><P>存科名之心者，未必有琴书之乐。<BR>讲性命之学者，不可无经济之才。</P><P>聪明勿使外散，古人有纩以塞耳，旒以蔽目者矣。<BR>耕读何妨兼营，古人有出而负耒，入而横经者矣。</P><P>纵容子孙偷安，其後必至耽酒色而败门庭。<BR>专教子孙谋利，其後必至争赀财而伤骨肉。</P><P>夙夜所为，得无抱惭於裘影。光阴已逝，尚期收效於桑榆。</P><P>矮板凳，且坐着。好光阴，莫错过。</P><P>偶缘为善受累，遂无意为善，是因哽废食也。<BR>明识有过当规，却讳言有过，是护疾忌医也。</P><P>耳目口鼻，皆无知识之辈，全靠着心作主人。<BR>身体发肤，总有毁坏之时，要留个名称後世。</P><P>一信字是立身之本，所以人不可无也。<BR>一恕字是接物之要，所以终身可行也。</P><P>一室闲居，必常怀振卓心，才有生气。<BR>同人聚处，须多说切直话，方见古风。<BR>一生快活皆庸福。万种艰辛出伟人。</P><P>一言足以招大祸，故古人守口如瓶，惟恐其覆坠也。<BR>一行足以玷终身，故古人饬躬若璧，惟恐有瑕疵也。</P><P>以汉高祖之英明，知吕后必杀戚姬，<BR>而不能救止，盖其祸已成也。<BR>以陶朱公之智计，知长男必杀仲子，<BR>而不能保全，殆其罪难宥乎。</P><P>以直道教人，人即不从，而自反无愧，切勿曲以求荣也。<BR>以诚心待人，人或不谅，而历久自明，不必急於求白也。</P><P>义之中有利，而尚义之君子，初非计及於利也。<BR>利之中有害，而趋利之小人，并不顾其为害也。</P><P>意趣清高，利禄不能动也。志量远大，富贵不能淫也。</P><P>忧先於事，故能无忧，事至而忧无救於事。<BR>此唐使李绛语也。其警人之意深矣，可书以揭诸座右。</P><P>尧舜大圣，而生朱均。瞽鲧之愚，而生舜禹。揆以馀庆殃之理，似觉难凭。<BR>然尧舜之圣，初未尝因朱均而减。瞽鲧之愚，亦不能因舜禹而掩。<BR>所以人贵自立也。</P><P>有不可及之志，必有不可及之功。<BR>有不忍言之心，必有不忍言之祸。</P><P>有真性情须有真涵养。有大识见乃有大文章。</P><P>有守虽无所展布，而其节不挠，故与有猷有为而并重。<BR>立言即未经起行，而於人有益，故与立功立德而并传。</P><P>有生资，不加学力，气质究难化也。<BR>慎大德，不矜细行，形迹终可疑也。</P><P>有才必韬藏，如浑金璞玉，　然而日章也。<BR>为学无间断，如流水行云，日进而不已也。</P><P>友以成德也，人而无友，则孤陋寡闻，德不能成矣。<BR>学以愈愚也，人而不学，则昏昧无知，愚不能愈矣。</P><P>言不可尽信，必揆诸理。事未可遽行，必问诸心。</P><P>严近乎矜，然严是正气，矜是乖气，故持身贵严而不可矜。<BR>谦似乎谄，然谦是虚心，谄是媚心。故处世贵谦而不可谄。</P><P>颜子之不校，孟子之自反，是贤人处横逆之方。<BR>子贡之无谄，原思之坐弦，是贤人守贫穷之法。</P><P>饮食男女，人之大欲存焉，然人欲既胜天理或亡。<BR>故有道之士，必使饮食有节，男女有别。</P><P>隐微之衍，即干宪典，所以君子怀刑也。<BR>技艺之末，无益身心，所以君子务本也。</P><P><BR>无论作何等人，总不可有势利气。<BR>无论习何等业，总不可有粗浮心。</P><P>无执滞心，才是通方士。有做作气，便非本色人。</P><P>无财非贫，无学乃为贫。无位非贱，无耻乃为贱。<BR>无年非夭，无述乃为夭。无子非孤，无德乃为孤。</P><P>误用聪明，何若一生守拙。滥交朋友，不如终日读书。<BR>伍子胥报父兄之仇而郢都灭，<BR>申包胥救君上之难而楚国存，可知人心足恃也。<BR>秦始皇灭东周之岁而刘季生，<BR>梁武帝灭南齐之年而侯景降，可知天道好还也。</P><P>为学不外静敬二字。教人先去骄惰二字。</P><P>为乡邻解纷争，使得和好如初，即化人之事也。<BR>为世俗谈因果，使知报应不爽，亦劝善之方也。</P><P>为善之端无尽，只讲一让字，便人人可行。<BR>立身之道何穷，只得一敬字，便事事皆整。</P><P>为人循矩度，而不见精神，则登场之傀儡也。<BR>作事守章程，而不知权变，则依样之葫芦也。</P><P>文行忠信，孝悌恭敬，孔子立教之目也，今惟教以文而已。<BR>志道据德，依仁游艺，孔门为学之序也，今但学其艺而已。</P><P>稳当话，却是平常话，所以听稳当话者不多。<BR>本分人，即是快活人，无奈做本分人者甚少。</P><P>王者不令人放生，而无故却不杀生，则物命可惜也。<BR>圣人不责人无过，惟多方诱之改过，庶人心可回也。</P><P>与朋友交游，须将他好处留心学来，方能受益。<BR>对圣贤言语，必要我平时照样行去，才算读书。</P><P>与其使乡党有誉言，不如令乡党无怨言。<BR>与其为子孙谋产业，不如教子孙习恒业。</P><P>遇老成人，便肯殷殷求教，则向善必笃也。<BR>听切实话，觉得津津有味，则进德可期也。<BR>余最爱草庐日录有句云：澹如秋水贫中味，和若春风静後功。<BR>读之觉矜平躁释，意味深长。</P><P>欲利己，便是害己。肯下人，终能上人。</P><P>用功於内者，必於外无所求。饰美於外者，必其中无所有。</P><P><BR>丙子年初&nbsp;丙戌　有键入、订正於华府寒舍</P><P><BR>附记：<BR>版权属有缘，翻印更欢迎。</P><P>只要众生有人因此身受益，一经堂主自当含笑於冥冥。</P><P><BR>梁武帝是个非常喜欢佛法的皇帝平时喜欢着佛衣。<BR>梁普通八年十月一日达摩祖师会见梁武帝。<BR>梁武帝问达摩「我自即位以来供养佛僧建造庙宇抄写佛经<BR>雕塑佛象这有多大的功德呢？」<BR>达摩「根本没有功德可言。」<BR>梁武帝「怎麽会没有呢？」<BR>达摩「这些都是六道中的小成果一切都是迷惑的再生产<BR>恰如影子跟随人即使有善意也不是真实的。」<BR>施善事心中不能先存有积善德之心。如果有便没有德了。&nbsp;摘自<BR>六祖坛经</P><P>带发疯僧自性弥陀，弃蒲团穿肠总酒肉；<BR>游戏人间善结有缘，善恶祸福苍生造化。&nbsp;　有颂&nbsp;济公活佛</P><P>与人方便自己方便，与人恩德自己恩德；<BR>与人富贵自己富贵，成就他人成就自己。&nbsp;　有痴愿呆想</P><P>帮有需要你援手的人，就是你对我俩最好的回报。&nbsp;刘嘉彦先生伉俪</P><P><BR>善哉！<BR>得君检阅本文至此，今生今世您我有缘。<BR>大恩不言谢&nbsp;丙戌　有&nbsp;合十鞠躬
			</div>
			<table width="100%" border="0" cellpadding="0" cellspacing="0">
				<tr>
					<td align="center"><b><a href="http://wx.91.com/" target="_blank"><font color="red">本书正在连载中，更多章节请访问91文学网http://wx.91.com</font></a></b></td>
				</tr>
			</table>
			<table width="100%" border="0" cellpadding="0" cellspacing="0">
				<tr>
					<td>
						<a href="http://wx.91.com/Book/BookList.aspx" target="_blank">欢迎访问原创书库</a></td>
					<td><a href="http://wx.91.com/Article/ArticleIndex.aspx" target="_blank"> 欢迎访问原创短篇 </a>
					</td>
					<td><a href="http://wx.91.com" target="_blank">点击投稿</a>
					</td>
				</tr>
			</table>
			<hr size="1" color="green">
			<table width="100%" border="0" cellpadding="0" cellspacing="0">
				<tr>
					<td align="center">
						未经作者或91文学网许可，请勿转载，本作品仅代表作者本人观点，与91文学网立场无关。如因此导致任何法律问题或后果，91文学网均不负任何责任。
					</td>
				</tr>
			</table>
			<font color="#fefefe">全文尾部</font>
		</form>
	</BODY>
</HTML>
