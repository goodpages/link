<HTML>
	<HEAD>
		<title>91文学网/原创小说/小说,散文,诗歌,玄幻小说,武侠小说,奇幻小说,网游小说,魔幻小说,都市小说,言情小说,动漫小说,科幻小说,推理小说,魔法小说,历史小说,军事小说</title>
		<meta http-equiv="Content-Type" content="text/html; charset=utf-8">
		<meta name="keywords" content="原创,文学,原创文学,原创书库,原创文章,网络文学,原创文学网,小说,散文,诗歌,随笔,下载,玄幻,武侠,奇幻,魔幻,都市,言情,爱情,网事,动漫,科幻,推理,魔法,历史,军事.">
		<meta name="description" content="欢迎来到91.com中国原创文学网,91.com中国原创文学网站是以玄幻文学为主要特色的文学网站,图书类别丰富新颖,内容新奇趣味性强,快来加入上传作品和阅读一族吧.">
		<style>
		BODY { FONT-SIZE: 11px; COLOR: #666666; LINE-HEIGHT: 180%; FONT-FAMILY: "Verdana", "Arial", "Helvetica", "sans-serif"; TEXT-DECORATION: none }
		TD { FONT-SIZE: 12px; COLOR: #000000; LINE-HEIGHT: 180%; TEXT-DECORATION: none }
		A.TT:link { COLOR: #004d00; TEXT-DECORATION: none }
		A.TT:active { COLOR: blue; TEXT-DECORATION: underline }
		A.TT:visited { COLOR: #004d00; TEXT-DECORATION: underline }
		A.TT:hover { LEFT: 1px; COLOR: blue; POSITION: relative; TOP: 1px; TEXT-DECORATION: underline }
		</style>
	</HEAD>
	<BODY oncontextmenu="return false" onselectstart="return false" oncopy="return false"
		leftMargin="5" topMargin="5" bgcolor="#e7f4fe">
		<form id="theForm" method="post" runat="server">
			<table width="100%" border="0" cellpadding="0" cellspacing="0">
				<tr>
					<a id="odata" href=""></a>
					<td align="left">融荟智慧锦囊，打造文学航母－－91文学网</td>
					<td align="right">91文学网制作，更多图书请访问<a href="http://wx.91.com" target="_blank">http://wx.91.com</a></td>
				</tr>
			</table>
			<hr size="1" color="#339900">
			<div style='FONT-SIZE: 10.5pt;color:blue;border-bottom: #C5D2E0 1px solid;padding-bottom:10;padding-top:10'
				align="center" color="red">正文&nbsp;《周易参同契》 <br>
				<span class="xt">(更新时间：2004-1-28 15:23:00&nbsp;&nbsp;本章字数：
							9059)</div>
			<br>
			<div align="left" style='font-size:10.5pt;color:black;line-height:180%;padding-left:10;padding-right:10;table-layout:fixed;word-break:break-all;word-wrap:break-word;'>
				大易总叙章第一&nbsp;</P><P>乾坤者，易之门户，众卦之父母。坎离匡廓，运毂正轴，牝牡四卦，以为橐□&nbsp;（瀹去氵加竹）。覆冒阴阳之道，尤工御者准绳墨，执衔辔，正规距，随轨辙，&nbsp;处中以制外，数在律历纪。月节有五六，经纬奉日使，兼并为六十，刚柔有表&nbsp;里。朔旦屯直事，至暮蒙当受，昼夜各一卦用之依次序。即未至晦爽，终则复&nbsp;更始，日月为期度，动静有早晚。春夏据内体，从子到辰巳，秋冬当外用，自&nbsp;午讫戌亥。赏罚应春秋，昏明顺寒暑，爻辞有仁义，随时发喜怒，如是应四时，&nbsp;五行得其理。&nbsp;</P><P>乾坤设位章第二&nbsp;</P><P>天地设位，而易行乎其中。天地者，乾坤之象也；设位者，列阴阳配合之位也；&nbsp;易谓坎离者，乾坤二用。二用无爻位，周流行六虚，往来既不定，上下亦无常，&nbsp;幽潜沦匿，变化于中，包囊万物，为道纪纲，以无制有，器用者空，故推消息，&nbsp;坎离没亡。言不苟造，论不虚生，引验见效，校度神明，推论结字，原理为证。&nbsp;坎戊月精，离巳日光，日月为易，刚柔相当，土旺四季，罗络始终，青赤黑白，&nbsp;各居一方，皆秉中宫，戊巳之功。&nbsp;</P><P>日月悬象章第三&nbsp;</P><P>易者，象也。悬象著明，莫大忽日月，穷神以知化，阳往则阴来，辐辏而轮转，&nbsp;出入更卷舒。易有三百八十四爻，据爻摘符，符谓六十四卦。晦至朔旦，震来&nbsp;受符。当斯之际，天地媾其精，日月相担持。雄阳播玄施，雌阴化黄包。混沌&nbsp;相交接，权舆树根基。经营养鄞鄂，凝神以成躯。众夫蹈以出，蠕动莫不由。&nbsp;</P><P>圣人上观章第四&nbsp;</P><P>於是仲尼赞鸿蒙，乾坤德洞虚，稽古当元皇，关睢建始初，冠婚气相纽，元年&nbsp;乃芽滋。圣人不虚生，上观显天符。天符有进退，屈伸以应时。故易统天心，&nbsp;复卦建始萌，长子继父体，因母立兆基。消息应中律，升降据斗枢。三日出为&nbsp;爽，震庚受西方。八日兑受丁，上弦平如绳。十五乾体就，盛满甲东方。蟾蜍&nbsp;与兔魄，日月（气）双明，蟾蜍视卦节，兔者吐生光。七八道已讫曲折低下降，&nbsp;十六转受统，巽辛见平明，艮直于丙南，下弦二十三，坤乙三十日，东北丧其&nbsp;朋。节尽相禅与，继体复生龙，壬癸配甲乙，乾坤括始终。七八数十五，九六&nbsp;亦相应，四者合三十，阳（气）索灭藏。八卦布列曜，运移不失中，元精眇难&nbsp;睹，推度效符证。居则观其象，准拟其形容，立表以为范，占候定吉凶，发号&nbsp;顺时令，勿失爻动时。上察河文，下序地形流，中稽于人心，参合考三才。动&nbsp;则循卦节，静则因彖辞乾坤用施行，天下然后治。（一本云，可得不慎乎，非是）&nbsp;</P><P>君臣御政章第五&nbsp;</P><P>御政之首，鼎新革故。管括微密，开舒布宝。要道魁柄，统化纲纽。爻象内动，&nbsp;吉凶外起，五纬错顺，应时感动。四七乖戾，□（言多）离俯仰。文昌统录，&nbsp;诘责台辅百官有司，各典所部。日合五行精，月受六律纪。五六三十度，度竟&nbsp;复更始。原始要终，存亡之绪，或君骄佚，亢满违道；或臣邪佞，行不顺轨。&nbsp;弦望盈缩，乖变凶咎。执法刺讥，诘过贻主。辰极受正，优游任下。明堂布政，&nbsp;国无害道。&nbsp;</P><P>炼己立基章第六&nbsp;</P><P>内以养己，安静虚无。原本隐明，内照形躯。闭塞其兑，筑固灵株。三光陆沉，&nbsp;温养子珠，视之不见，近而易求。黄中渐通理，润泽达肌肤。初正则终修，干&nbsp;立未可持。一者以掩蔽，世人莫知之。&nbsp;</P><P>明两知窍章第七&nbsp;</P><P>上德无为，不以察求。下德为之，其用不休。上闭则称有，下闭则称无。无者&nbsp;以奉上，上有神德居。此两孔穴法，金气亦相胥。知白守黑，神明自来，白者&nbsp;金精，黑者水基。水者道枢，去数名一。阴阳之始，玄含黄芽。五金之主，北&nbsp;方河车。故铅外黑，内怀金华，被褐怀玉，外为狂夫。金为水母，母隐子胎。&nbsp;水为金子，子藏母胞。真人至妙，若有若无。仿佛大渊，乍沉乍浮。退尔分布，&nbsp;各守境隅。采之类白，造之则朱。炼为表卫，白里真居。方圆径寸，混而相拘。&nbsp;先天地生，巍巍尊高。旁有垣阙，状似蓬壶。环匝关闭，四通踟蹰。守御密固，&nbsp;阏绝奸邪。曲阖相通，以戒不虞。可以无思，难以愁劳。神（气）满室，莫之&nbsp;能留。守之者昌，失之者亡。动静休息，常与人俱。&nbsp;</P><P>明辨邪正章第八&nbsp;</P><P>是非历脏法，内观有所思，履行步斗宿，六甲以日辰。阴道厌九一，浊乱弄元&nbsp;胞。食气鸣肠胃，吐正吸外邪。昼夜不卧寐，晦朔未尝休。身体日疲倦，恍惚&nbsp;状若痴。百脉鼎沸驰，不得清澄居。累土立坛宇，朝暮敬祭祀。鬼神见形象，&nbsp;梦寐感慨之。心欢意喜悦，自谓必延期，遽以夭命死，腐露其形骸。举措辄有&nbsp;违，悖逆失枢机。诸术甚众多，千条有万余，前却违黄老，曲折戾九都。明者&nbsp;省厥旨，旷然知所由。勤而行之，夙夜不休。伏食三载，轻举远游，跨火不焦，&nbsp;入水不濡，能存能亡，长乐无忧。道成德就，潜伏俟时。太乙乃召，移居中洲，&nbsp;功满上升，膺籙受图。&nbsp;</P><P>龙虎两弦章第九&nbsp;</P><P>火计不虚作，演易以明之。偃月法炉鼎，白虎为熬枢；汞日为流珠，青龙与之&nbsp;俱。举东以合西，魂魄自相拘。上弦兑数八，下弦艮亦八，两弦合其精，乾坤&nbsp;体乃成。二八应一斤，易道正不倾。&nbsp;</P><P>金返归性章第十&nbsp;</P><P>金入于猛火，色不夺精光。自开辟以来，日月不亏明。金不失其重，日月形如&nbsp;常。金本从月生，朔旦日受符。金返归其母，月晦日相包。隐藏其匡廓，沉浮&nbsp;于洞虚。金复其故性，威光鼎乃□（火喜）。&nbsp;</P><P>二土全功章第十一&nbsp;</P><P>子午数合三，戊己号称五。三五既和谐，八石正纲纪。呼吸相含育，伫思为夫&nbsp;妇。黄土金之父，流珠水之子。水以土为鬼，土镇水不起。朱雀为火精，执平&nbsp;调胜负。水盛火消灭，俱死归厚土。三性即合会，本性共祖宗。巨胜尚延年，&nbsp;还丹可入口。金性不败朽，故为万物宝。术士伏食之，寿命得长久。土游于四&nbsp;季，守界定规矩。金砂入五内，雾散若风雨。熏蒸达四肢，颜色悦泽好。发白&nbsp;皆变黑，齿落生旧所。老翁复丁壮，耆妪成吒女。改形免世厄，号之曰真人。&nbsp;</P><P>同类合体章第十二&nbsp;</P><P>胡粉投火中，色坏还为铅。冰雪得温汤，解释成太玄。金以砂为主，秉和于水&nbsp;银。变化由其真，终始自相因。欲作伏食仙，宜以同类者，植禾当以谷，覆鸡&nbsp;用其卵。以类补自然，物成易陶冶。鱼目岂为珠？蓬蒿不成□（木贾）。类同&nbsp;者相从，事乖不成宝。燕雀不生凤，狐兔不乳马。水流不炎上，火动不润下。&nbsp;时间多学士，高妙负良材。邂逅不遭遇，耗火亡资财。据按依文说，妄以言为&nbsp;之。端绪无因缘，度量失操持。□（扌寿）治羌石胆，云母及矾磁。硫磺烧豫&nbsp;章，泥于相炼治。鼓下五石铜，以之为辅枢。杂性不同类，安肯同体居。千举&nbsp;必万败，欲黠反成痴。稚年至白首，中道生狐疑。背道守迷路，出正入邪蹊。&nbsp;管窥不广见，难以揆方来。&nbsp;</P><P>三圣前识章第十三&nbsp;</P><P>若夫至圣，不过伏羲，始画八卦，效法天地。文王帝之宗，结体演爻辞。夫子&nbsp;庶圣雄，十翼以辅之。三君天所挺，迭兴更御时。优劣有步骤，功德不相殊。&nbsp;制作有所踵，推度审分铢。有形易忖量，无兆难虑谋。作事令可法，为世定诗&nbsp;书。素无前识资，因师觉悟之。皓若寒帷帐，嗔目登高台。火记六百篇，所趣&nbsp;等不殊。文字郑重说，世人不孰思。寻度其源流，幽明本共居。窃为贤者谈，&nbsp;□（竭无立）敢轻为书？若遂结舌□（培土换口旁），绝道获罪诛。写情著竹&nbsp;帛，又恐泄天符。犹豫增叹息，俯仰缀斯愚。陶冶有法度，未可悉陈敷。略述&nbsp;其纲纪，枝条见扶疏。&nbsp;</P><P>金丹刀圭章第十四&nbsp;</P><P>以金为堤防，水入乃优游。金计有十五，水数亦如之。临炉定铢两，五分水有&nbsp;余。二者以为真，金重如本初。其三遂不入，火二与之俱。三物相含受，变化&nbsp;状有神。下有太阳气，伏蒸须臾间。先液而后凝，号曰黄□焉。岁月将欲讫，&nbsp;毁惟伤寿年。形体如灰土，状若明窗尘。□（扌寿）治并合之，持入赤色门。&nbsp;固塞其际会，务令至完坚。炎火张于下，昼夜声正勤。始文使可修，终意武乃&nbsp;陈。候视加谨慎，审察调寒温。周旋十二节，节尽更须亲。气索命将绝，休死&nbsp;亡魄魂。色转更为紫，赫然成还丹。粉提以一丸，刀圭最为神。&nbsp;</P><P>水火情性章第十五&nbsp;</P><P>推演五行数，较约而不繁。举水以激火，奄然灭光明。日月相薄蚀，常在朔望&nbsp;间。水盛坎侵阳，火衰离昼昏。阴阳相饮食，交感道自然。名者以定情，字者&nbsp;以性言。金来归性初，乃得称还丹。吾不敢虚说，仿效圣人文。古记题龙虎，&nbsp;黄帝美金华。淮南炼秋石，玉阳加黄芽。贤者能持行，不肖毋与俱。古今道由&nbsp;一，对谈吐所谋。学者加勉力，留念深思惟。至要言甚露，昭昭不我欺。&nbsp;</P><P>阴阳精气章第十六&nbsp;</P><P>乾坤刚柔，配合相包。阳秉阴受，雌雄相须。须以造化，精气乃舒。坎离冠首，&nbsp;先映垂敷。玄冥难测，不可画图。圣人揆度，参序元基。四者混沌，径入虚无。&nbsp;六十卦周，张布为舆。龙马就驾，明君御时。和则随从，路平不邪。邪道险阻，&nbsp;倾危国家。&nbsp;</P><P>君子居室章第十七&nbsp;</P><P>君子居其室，出其言善，则千里之外应之。谓万乘之主，处九重之室，发号出令，&nbsp;顺阴阳节。藏器俟时，勿违卦月。屯以子申，蒙用寅戍。余六十卦，各自有日。&nbsp;聊陈两象，未能究悉。立意设刑，当仁施德，逆之者凶，顺之者吉。按历法令，&nbsp;至诚专密。谨候日辰，审查消息。纤芥不正，悔吝为贼。二至改度，乖错委曲。&nbsp;隆冬大暑，盛夏霜雪。二分纵横，不应漏刻。水旱相伐，风雨不节，蝗虫涌沸，&nbsp;群异旁出。天见其怪，山崩地裂。孝子用心，感动皇极。近出己口，远流殊域。&nbsp;或以召祸，或以至福，或造太平，或造兵革。四者之来，由乎胸臆。动静有常，&nbsp;奉其绳墨。四时顺宜，与（气）相得。刚柔断矣，不相涉入。五行守界，不妄盈&nbsp;缩。易行周流，屈伸反覆。&nbsp;</P><P>晦朔合符章第十八&nbsp;</P><P>晦朔之间，合符行中。混沌鸿蒙，牝牡相从。滋液润泽，施化流通。天地神明，&nbsp;不可度量。利用安身，隐形而藏。始于东北，箕斗之乡。旋而右转，呕轮吐萌。&nbsp;潜潭见象，发散精光。昂毕之上，震为出徵。阳（气）造端，初九潜龙。阳以&nbsp;三立，阴以八通。三日震动，八日兑行。九二见龙，和平有明。三五德就，乾&nbsp;体乃成。九三夕惕，亏折神符。盛衰渐革，终还其初。巽继其统，固际操持。&nbsp;九四或跃，进退道危。艮主进止，不得逾时。二十三日，典守弦期。九五飞龙，&nbsp;天位加嘉。六五坤承，结括终始。酝养众子，世为类母。上九亢龙，战德于野，&nbsp;用九翩翩，为道规矩。阳数已讫，讫则复起。推情合性，转而相与。循环璇玑，&nbsp;升降上下。周流六爻，难可察睹。故无常位，为易宗祖。&nbsp;</P><P>爻变功用章第十九&nbsp;</P><P>朔旦为复，阳□（气）始通。出入无疾，立表微刚。黄钟建子，兆乃滋彰。播&nbsp;施柔暖，黎蒸得常。临炉施条，开路正光。光耀渐进，日以益长。丑之大侣&nbsp;，&nbsp;结正低昂。仰以成泰，刚柔并隆。远游交接，小往大来。辐辏于银，运而趋时。&nbsp;渐历大壮，侠列卯门。榆荚堕落，还归本根。刑德相负，昼夜始分。□（炔无火）&nbsp;阴以退，阳升而前。洗涤羽翮，振索宿尘。乾健盛明，广被四邻。阳终于己，&nbsp;中而相干。媾始纪序，履霜最先。井底寒泉，午为蕤宾。宾伏于阴，阴为主人。&nbsp;遁世去位，收敛其精。怀德俟时，栖迟昧冥。否塞不通，萌芽不生。阴申阳屈，&nbsp;没阳姓名。观其权量，察众秋情。任畜微稚，老枯复荣。荠麦牙孽，因冒以生。&nbsp;剥烂肢体，消减其形。化（气）既竭，亡失至神。道穷则返，归乎坤元。恒顺&nbsp;地理，承天布宣。玄幽远眇，隔阂相连。应度育种，阴阳之元。廖廓恍惚，莫&nbsp;知其端。先迷失轨，后为主君。无平不陂，道之自然。变易更盛，消息相因。&nbsp;终坤复始，如复连环。帝王承御，千载常存。&nbsp;</P><P>养性立命章第二十&nbsp;</P><P>将欲养性，延命却期。审思后末，当虑其先。人所秉躯，体本一无。元精云布，&nbsp;因（气）托初。阴阳为度，魂魄所居。阳神日魂，阴神月魄。魂之与魄，互为&nbsp;室宅。性主处内，立置鄞鄂。情主营外，筑垣城郭。城郭完全，人物乃安。爰&nbsp;斯之时，情和乾坤。乾动而直，（气）布精流；坤静而翕，为道舍庐。刚施而&nbsp;退，柔化以滋。九还七返，八归六居。男白女赤，金火相拘。则水定火，五行&nbsp;之初。上善若水，清而无瑕。道之形象，真一难图。变而分布，各自独居。类&nbsp;如鸡子，白黑相符，纵广一寸，以为始初。四肢五脏，筋骨乃俱。弥历十月，&nbsp;脱出其胞。骨弱可卷，肉滑若铅。&nbsp;</P><P>二气感化章第二十一&nbsp;</P><P>阳燧以取火，非日不生光。方诸非星月，安能得水浆？二（气）玄且远，感化&nbsp;尚相通，何况近存身？切在于心胸。阴阳配日月，水火为效徵。&nbsp;</P><P>关键三宝章第二十二&nbsp;</P><P>耳目口三宝，闭门无发通。真人潜深渊，浮游守规中，旋曲以视听，开阖皆合&nbsp;同，为己之枢辖，动静不竭穷。离（气）内营卫，坎乃不用聪，兑合不以谈，&nbsp;希言顺鸿蒙，三者既关键，缓体处空房。委志归虚无，无念以为常。证难以推&nbsp;移，心专不纵横，寝寐神相抱，觉悟候存亡。颜色浸以润，骨节益坚强。排却&nbsp;众阴邪，然后立正阳。修之不辍体，庶（气）云雨行。淫淫若春泽，液液象解&nbsp;冰，从头流达足，究竟复上升，往来洞无极，怫怫被容中。反者道之验，弱者&nbsp;德之枘。耕耘宿秽污，细微得调畅。浊者清之路，昏久则昭明。&nbsp;</P><P>傍门无功章第二十三&nbsp;</P><P>世人好小术，不审道深浅。弃正从邪径，裕速阏不通。犹盲不任杖，聋者听宫&nbsp;商，没水捕雉兔，登山索鱼龙，植麦裕获黍，运规以求方。竭力劳精神，终年&nbsp;无见功。裕知伏食法，事约而不繁。&nbsp;</P><P>流珠金华章第二十四&nbsp;</P><P>太阳流珠，常欲去人。卒得金华，转而相因，化为白液，凝而至坚。金华先唱，&nbsp;有倾之间，解化为水，马齿□（王阑）□（王干），阳乃往和，情性自然。迫&nbsp;促时阴，拘蓄禁门，慈母养育，孝子报恩，严父施令，教敕子孙。五行错王，&nbsp;相据以生，火性销金，金伐木荣。三五与一，天地至精，可以口诀，难以书传。&nbsp;子当右转，午乃车旋，卯酉界隔，主客二名。龙呼于虎，虎吸于精，两相饮食，&nbsp;具相贪便，遂相衔咽，咀嚼相吞。荧惑守西，太白经天，杀气所临，何有不倾。&nbsp;狸犬守鼠，鸟雀畏□（颤页换鸟），各有其功，何敢有声。不得其理，难以妄&nbsp;言。竭殚家产，妻子饥贫，自古及今，好者亿人，汽不谐遇，希有能成。广求&nbsp;名药，与道乖殊。&nbsp;</P><P>如审遭逢章第二十五&nbsp;</P><P>如审遭逢，睹其端绪。以类相况，揆物终始。五行相克，更为父母。母含滋液，&nbsp;父主秉与，凝精流形，金石不朽。审专不泄，得为成道。立竿见影，呼谷传响。&nbsp;岂不灵哉！天地至象。若以野葛一寸，巴豆一两，如喉辄僵，不得俯仰。当此&nbsp;之时，周文揲蓍，孔子占象，扁鹊操针，巫咸扣鼓，安能令苏，复起驰走？&nbsp;</P><P><BR>姹女黄芽章第二十六&nbsp;</P><P>河上姹女，灵而最神，得火则飞，不见埃尘，鬼隐龙匿，莫知所存。将欲制之，&nbsp;黄芽为根。物为阴阳，违天背元，牝鸡自卵，其雏不全。夫何故乎？配合未连，&nbsp;三五不交，刚柔离分。施化之精，天地自然，火动炎上，水流润下，非有师导，&nbsp;使其然也。资使统正，不可复改。观夫雌雄交媾之时，刚柔相结而不可解，得&nbsp;其节符，非有工巧以制御之。男生而伏，女偃其躯，秉乎胞胎，受（气）之初，&nbsp;非徒生时，著而见之，及其死也，亦复效之，此非父母教令使然。本在交媾，&nbsp;定置始先。&nbsp;</P><P>男女相须章第二十七&nbsp;</P><P>坎男为月，离女为日，日以施德，月以舒光，月受日化，体不污伤。日失其契，&nbsp;阴侵其明，晦朔薄蚀，掩冒相倾，日消其形，阴凌灾生。男女相胥，含土以滋，&nbsp;雌雄错杂，以类相求。金化为水，水性周章，火化为土，水不得行。男动外施，&nbsp;女静内藏，溢度过节，为女所拘。魄以钤魂，不得淫奢。不寒不暑，进退和时，&nbsp;各得其和，俱吐政符。&nbsp;</P><P>四者混沌章第二十八&nbsp;</P><P>丹砂木精，得金乃并，金水合处，木火为侣。四者混沌，列为龙虎，龙阳数奇，&nbsp;虎阴数偶。肝青为父，肺白为母，肾黑为子，离赤为女，脾黄为祖，子午为始。&nbsp;三物一家，都归戊己。&nbsp;</P><P>卯酉刑德章第二十九&nbsp;</P><P>刚柔迭兴，更历分布。龙西虎东，建纬卯酉，刑德并会，相见欢喜，刑主伏杀，&nbsp;德主生起。二月榆落，魁临于卯，八月麦生，天罡据酉。子南午北，互为纲纪。&nbsp;一九之数，终而复始。含元虚危，播精于子。&nbsp;</P><P>君子好逑章第三十&nbsp;</P><P>关关雎鸠，在河之洲，窈窕淑女，君子好逑。雄不独处，雌不孤居。玄武龟蛇，&nbsp;蟠虬相扶，以明牝牡，意当相须。假使二女共室，颜色甚姝，苏秦通言，张仪&nbsp;合媒，发辩利舌，奋舒美辞，推心调谐，合为夫妻，弊发腐齿，终不相知。若&nbsp;药物非种，名类不同，分刻参差，失其纲纪，虽黄帝临炉，太公执火，八公□&nbsp;（扌寿）炼，淮南调合，立宇崇坛，玉为阶陛，麟脯凤脂，把籍长跪，祷祝神&nbsp;祗，请哀诸鬼，沐浴斋戒，冀有所望，亦犹和胶补釜，以硇涂疮，去冷加冰，&nbsp;除热用汤，飞龟舞蛇，愈见乖张。&nbsp;</P><P>圣贤伏炼章第三十一&nbsp;</P><P>惟昔圣贤，怀玄抱真，伏炼九鼎，化迹隐沦，含精养神，通德三光，津液腠理，&nbsp;筋骨致坚，众邪辟除，正气长存，积累长久，变形而仙。忧悯后生，好道之伦，&nbsp;随傍风采，指画古文，著为图集，开示后昆，露见枝条，隐藏本根，托号诸名，&nbsp;覆谬众文，学者得之，韫椟终身。子继父业，孙踵祖先，传世迷惑，竟无见闻，&nbsp;随使宦者不仕，农夫失耘，商人弃货，志士家贫。吾甚伤之，定录此文，字约&nbsp;易思，事省不繁，披列其条，核实可观，分两有数，因而相循，故为乱辞，孔&nbsp;窍其门，智者审思，用意参焉。&nbsp;</P><P>法象成功章第三十二&nbsp;</P><P>法象莫大乎天地兮，玄沟数万里。河鼓临星纪兮，人民皆惊骇。晷影妄前却兮，&nbsp;九年被凶咎。皇上览视之兮，王者退自改。关键有低昂兮，害（气）遂奔走。&nbsp;江淮之枯竭兮，水流注于海。天地之雌雄兮，徘徊子与午。寅申阴阳祖兮，出&nbsp;入复终始。循斗而招摇兮，执衡定元纪。升熬于甑山兮，炎火张设下。白虎导&nbsp;唱前兮，苍液和于后。朱雀翱翔戏兮，飞扬色五彩；遭遇罗网施兮，压之不得&nbsp;举；嗷嗷声甚悲兮，婴儿之慕母；颠倒就汤镬兮摧折伤毛羽。漏刻未过半兮，&nbsp;鱼鳞狎鬣起。五色象炫耀兮，变化无常主。沸□（橘木换氵）鼎沸驰兮，暴涌&nbsp;不休止。接连重叠累兮，犬牙相错距。形似仲冬冰兮，□（王阑）□（王干）&nbsp;吐钟乳。崔嵬而杂厕兮，交积相支柱。阴阳得其配兮，淡薄而相守。青龙处房&nbsp;六兮，春花震东卯。白虎在昂七兮，秋芒兑西酉。朱雀在张二兮，正阳杂南午。&nbsp;三者具来朝兮，家属为亲侣。本之但二物兮，末而为三五。三五并与一兮，都&nbsp;集归二所。治之如上科兮，日数亦取甫。先白而后黄兮，赤黑达表里。名曰第&nbsp;一鼎兮，食如大黍米。自然之所为兮，非有邪伪道。山泽（气）相蒸兮，兴云&nbsp;而为雨，泥竭遂成尘兮，火灭化为土。若檗染为黄兮，似蓝成绿组。皮革煮成&nbsp;胶兮，麴□（蘖木换米）化为酒。同类易施工兮，非种难为巧。惟斯之妙术兮，&nbsp;审谛不诳语。传于亿世后兮，昭然自可考。焕若星经汉兮，昺如水宗海。思之&nbsp;务令熟兮，反覆视上下。千周粲彬彬兮，万遍将可睹。神明或告人兮，心灵乍&nbsp;自吾。探端索其绪兮，必得其门户，入道无适莫兮，常传于贤者。&nbsp;</P><P>鼎器妙用章第三十三&nbsp;</P><P>圆三五，寸一分，口四八，两寸唇，长尺二，厚薄均。腹齐三，坐垂温。阴在&nbsp;上，阳下奔。首尾武，中间文。始七十，终三旬，三百六，善调均。阴火白，&nbsp;黄芽铅。两七聚，辅翼人。赡理脑，定玄升。子处中，得安存？来去游，不出&nbsp;门。渐成大，性情纯。却归一，还本原。善爱敬，如君臣。至一周，甚辛勤。&nbsp;密防护，莫迷昏。途路远，复幽玄。若达此，会乾坤。乃圭沾，净魄魂。得长&nbsp;生，居仙村。乐道者，寻其根。审五行，定铢分。谛思之，不须论。深藏守，&nbsp;莫传文。御白鹤，驾龙鳞，游太虚，谒仙君，录天图，号真人。&nbsp;</P><P>补塞遗脱章第三十四&nbsp;</P><P>参同契者，敷陈梗概，不能纯一，泛滥而说，纤微未备，阙略仿佛。今更撰录，&nbsp;补塞遗脱，润色幽深，钩援相逮，旨意等齐，所趋不悖，故复作此，命三相类，&nbsp;则大易之情性尽矣。&nbsp;</P><P>乙「浮右」&nbsp;丁「文火」&nbsp;已物&nbsp;辛「世银」&nbsp;癸「真铅」&nbsp;五位相得&nbsp;三木&nbsp;二火&nbsp;五土&nbsp;四金&nbsp;一水&nbsp;甲「沉左」&nbsp;丙「武火」&nbsp;戊药&nbsp;庚「世金」&nbsp;壬「真汞」&nbsp;而各有合&nbsp;</P><P>大易性情，各如其度。黄老用究，较而可御。炉火之事，真有所据。三道由一，&nbsp;俱出径路。枝茎华叶，果实垂布，正在根株，不失其素。诚心所言，审而不误。&nbsp;象彼仲冬节，竹木皆摧伤。佐阳诘贾旅，人君深自藏。象时顺节令，闭口不用&nbsp;谈。天道其浩广，太玄无形容，虚寂不可睹，匡廓以消亡。谬误失事绪，言还&nbsp;自败伤。别序斯四象，以晓后生盲。&nbsp;</P><P>自叙启后章第三十五&nbsp;</P><P>会稽鄙夫，幽谷朽生，挟怀朴素，不乐权荣，栖迟僻陋，忽略利名，执守恬淡，&nbsp;希时安宁，晏然闲居，乃撰斯文。歌叙大易，三圣遗言，察其旨趣，一统共论。&nbsp;勿在顺理，宣耀精神。神化流通，四海和平。表以为历，万世可循。序以御政，&nbsp;行之不繁，引内养性，黄老自然，含德之厚，归根返元。近在我心，不离己身，&nbsp;抱一毋舍，可以长存。配以伏食，雄雌设陈。挺除武都，八石弃捐。审用成物，&nbsp;世俗所珍。罗列三条，枝茎相连。同出异名，皆由一门。非徒累句，谐偶斯文，&nbsp;殆有其真，砾硌可观。使予敷伪，却被赘愆。命参同契，微览其端，辞寡意大，&nbsp;后嗣宜尊。委时去害，依托丘山。循游寥廓，与鬼为邻。化形而仙，沦寂无声。&nbsp;百世而下，遨游人间。敷陈羽翮，东西南倾。汤遭厄际，水旱隔并。柯叶萎黄，&nbsp;失其华荣。吉人相乘负，安稳可长生。&nbsp;</P><P>文中（气）均为上无下灬&nbsp;
			</div>
			<table width="100%" border="0" cellpadding="0" cellspacing="0">
				<tr>
					<td align="center"><b><a href="http://wx.91.com/" target="_blank"><font color="red">本书正在连载中，更多章节请访问91文学网http://wx.91.com</font></a></b></td>
				</tr>
			</table>
			<table width="100%" border="0" cellpadding="0" cellspacing="0">
				<tr>
					<td>
						<a href="http://wx.91.com/Book/BookList.aspx" target="_blank">欢迎访问原创书库</a></td>
					<td><a href="http://wx.91.com/Article/ArticleIndex.aspx" target="_blank"> 欢迎访问原创短篇 </a>
					</td>
					<td><a href="http://wx.91.com" target="_blank">点击投稿</a>
					</td>
				</tr>
			</table>
			<hr size="1" color="green">
			<table width="100%" border="0" cellpadding="0" cellspacing="0">
				<tr>
					<td align="center">
						未经作者或91文学网许可，请勿转载，本作品仅代表作者本人观点，与91文学网立场无关。如因此导致任何法律问题或后果，91文学网均不负任何责任。
					</td>
				</tr>
			</table>
			<font color="#fefefe">全文尾部</font>
		</form>
	</BODY>
</HTML>
