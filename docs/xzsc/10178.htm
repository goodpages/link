<HTML>
	<HEAD>
		<title>91文学网/原创小说/小说,散文,诗歌,玄幻小说,武侠小说,奇幻小说,网游小说,魔幻小说,都市小说,言情小说,动漫小说,科幻小说,推理小说,魔法小说,历史小说,军事小说</title>
		<meta http-equiv="Content-Type" content="text/html; charset=utf-8">
		<meta name="keywords" content="原创,文学,原创文学,原创书库,原创文章,网络文学,原创文学网,小说,散文,诗歌,随笔,下载,玄幻,武侠,奇幻,魔幻,都市,言情,爱情,网事,动漫,科幻,推理,魔法,历史,军事.">
		<meta name="description" content="欢迎来到91.com中国原创文学网,91.com中国原创文学网站是以玄幻文学为主要特色的文学网站,图书类别丰富新颖,内容新奇趣味性强,快来加入上传作品和阅读一族吧.">
		<style>
		BODY { FONT-SIZE: 11px; COLOR: #666666; LINE-HEIGHT: 180%; FONT-FAMILY: "Verdana", "Arial", "Helvetica", "sans-serif"; TEXT-DECORATION: none }
		TD { FONT-SIZE: 12px; COLOR: #000000; LINE-HEIGHT: 180%; TEXT-DECORATION: none }
		A.TT:link { COLOR: #004d00; TEXT-DECORATION: none }
		A.TT:active { COLOR: blue; TEXT-DECORATION: underline }
		A.TT:visited { COLOR: #004d00; TEXT-DECORATION: underline }
		A.TT:hover { LEFT: 1px; COLOR: blue; POSITION: relative; TOP: 1px; TEXT-DECORATION: underline }
		</style>
	</HEAD>
	<BODY oncontextmenu="return false" onselectstart="return false" oncopy="return false"
		leftMargin="5" topMargin="5" bgcolor="#e7f4fe">
		<form id="theForm" method="post" runat="server">
			<table width="100%" border="0" cellpadding="0" cellspacing="0">
				<tr>
					<a id="odata" href=""></a>
					<td align="left">融荟智慧锦囊，打造文学航母－－91文学网</td>
					<td align="right">91文学网制作，更多图书请访问<a href="http://wx.91.com" target="_blank">http://wx.91.com</a></td>
				</tr>
			</table>
			<hr size="1" color="#339900">
			<div style='FONT-SIZE: 10.5pt;color:blue;border-bottom: #C5D2E0 1px solid;padding-bottom:10;padding-top:10'
				align="center" color="red">正文&nbsp;浴佛功德经<br>
				<span class="xt">(更新时间：2004-1-28 15:47:00&nbsp;&nbsp;本章字数：
							1942)</div>
			<br>
			<div align="left" style='font-size:10.5pt;color:black;line-height:180%;padding-left:10;padding-right:10;table-layout:fixed;word-break:break-all;word-wrap:break-word;'>
				大唐沙门释义净译&nbsp;<BR>&nbsp;<BR>如是我闻。</P><P>一时薄伽梵在王舍城鹫峰山顶。与大苾刍众千二百五十人俱。复有无量无边大菩萨众天龙八部悉皆云集。尔时清净慧菩萨在众中坐。为欲愍念诸有情故。作是思惟。诸佛如来以何因缘。得清净身相好具足。复作是念。诸众生类得值如来亲近供养。所获福报无量无边。未知如来般涅槃后。所有众生作何供养修何功德。令彼善根速能</P><P>究竟无上菩提。作是念已。即从座起偏袒右肩。顶礼佛足长跪合掌白佛言。世尊。我欲请问愿垂听许。佛言。善男子。随汝所问我当为说。尔时清净慧菩萨白佛言。诸佛如来应正等觉。以何因缘得清净身相好具足。又诸众生得值如来亲近供养。所获福报无量无边。未审如来般涅槃后。所有众生作何供养修何功德。令彼善根速能究竟无上菩提</P><P>尔时世尊告清净慧菩萨言。善哉善哉。汝能为彼未来众生发如是问。汝今谛听。善思念之。如说修行。吾当为汝分别解说。清净慧菩萨言。唯然世尊。愿乐欲闻</P><P>佛告清净慧菩萨言。善男子。应知布施持戒忍辱精进静虑智慧。慈悲喜舍。解脱解脱知见。力无所畏。一切佛法一切种智善清净故。如来清净。若于如是诸佛如来。以清净心种种供养。香花璎珞幡盖敷具。布在佛前种种严饰。上妙香水澡浴尊仪。烧香普熏运心法界。复以饮食鼓乐弦歌。赞咏如来不共功德。发殊胜愿回向无上一切智海。所生功德无量无边。乃至菩提常令相续。所以者何。如来福智不可思议无数无等。善男子。诸佛世尊具有三身。谓法身受用身化身。我涅槃后。若欲供养此三身者。当供养舍利。然有二种。一者身骨舍利二者法颂舍利。即说颂曰</P><P>诸法从缘起<BR>&nbsp;<BR>如来说是因<BR>&nbsp;<BR>彼法因缘尽<BR>&nbsp;<BR>是大沙门说<BR>&nbsp;</P><P>若男子女人苾刍五众应造佛像。若无力者下至大如麸夫黄麦。造窣睹波形如枣许。刹竿如针。盖如麸片。舍利如芥子。或写法颂安置其中。如上珍奇而为供养。随己力能至诚殷重。如我现身等无有异。善男子。若有众生。能作如是胜供养者。成就十五殊胜功德而自庄严。一者常有惭愧。二者发净信心。三者其心质直。四者亲近善友。五者入无漏慧。六者常见诸佛。七者恒持正法。八者能如说行。九者随意当生净佛国土。十者若生人中大姓尊贵人所敬奉生欢喜心。十一者生在人中自然念佛。十二者诸魔军众不能损恼。十三者能于末世护持正法。十四者十方诸佛之所加护。十五者速得成就五分法身。尔时世尊即说颂曰</P><P>我般涅槃后<BR>&nbsp;能供养舍利<BR>&nbsp;<BR>或造窣睹波<BR>&nbsp;及以如来像<BR>&nbsp;<BR>于彼像塔处<BR>&nbsp;涂拭曼荼罗<BR>&nbsp;<BR>以种种香华<BR>&nbsp;散布于其上<BR>&nbsp;<BR>以净妙香水<BR>&nbsp;灌沐于像身<BR>&nbsp;<BR>上味诸饮食<BR>&nbsp;尽持以供养<BR>&nbsp;<BR>赞叹如来德<BR>&nbsp;无量难思议<BR>&nbsp;<BR>方便智神通<BR>&nbsp;速至于彼岸<BR>&nbsp;<BR>获得金刚身<BR>&nbsp;具三十二相<BR>&nbsp;<BR>八十随形好<BR>&nbsp;济度诸群生<BR>&nbsp;</P><P>　</P><P>尔时清净慧菩萨闻是颂已。白佛言。未来众生云何浴像。佛告清净慧菩萨言。汝等当于如来起正念心。勿着二边迷于空有。于诸善品渴仰无厌。三解脱门善修智慧。常求出离勿住生死。于诸众生起大慈悲。愿得速成三种身故。善男子。我已为汝说四真谛十二缘生六波罗蜜。今更为汝及诸国王王子大臣后宫妃后天龙人鬼说浴像法。诸供养中最为第一。胜以恒河沙等七宝布施。若浴像时。应以牛头栴檀。白檀紫檀沈水。熏陆郁金香。龙脑香。零陵藿香等。于净石上磨作香泥。用为香水置净器中。于清净处以好土作坛。或方或圆随时大小。上置浴床中安佛像。灌以香汤净洁洗沐。重浇清水。所用之水皆须净泸勿使损虫。其浴像水两指沥取安自顶上。名吉祥水。泻于净地莫令足踏。以细软巾拭像令净。烧诸名香周遍香馥安置本处。善男子。由作如是浴佛像故。能令汝等人天大众。现受富乐无病延年。于所愿求无不遂意。亲友眷属悉皆安隐。长辞八难永出苦源。不受女身速成正觉。既安置已。更烧诸香亲对像前。虔诚合掌。而说赞曰</P><P>我今灌沐诸如来<BR>&nbsp;净智功德庄严聚<BR>&nbsp;<BR>愿彼五浊众生类<BR>&nbsp;速证如来净法身<BR>&nbsp;<BR>戒定慧解知见香<BR>&nbsp;遍十方刹常芬馥<BR>&nbsp;<BR>愿此香烟亦如是<BR>&nbsp;无量无边作佛事<BR>&nbsp;<BR>亦愿三涂苦轮息<BR>&nbsp;悉令除热得清凉<BR>&nbsp;<BR>皆发无上菩提心<BR>&nbsp;永出爱河登彼岸　　　　　　　　　　　　　　　　</P><P>佛说此经已。是时众中有无量无边菩萨。得无垢三昧。无量诸天得不退智。诸声闻众愿求佛果。八万四千众生。皆发阿耨多罗三藐三菩提心</P><P>尔时清净慧菩萨白佛言。世尊。幸蒙大师哀愍。我等教浴像法。我今劝化国王大臣一切信心乐功德者。于日日中澡沐尊仪获大利益。常当顶受欢喜奉行.&nbsp;&nbsp;</P><P>────全文结束────
			</div>
			<table width="100%" border="0" cellpadding="0" cellspacing="0">
				<tr>
					<td align="center"><b><a href="http://wx.91.com/" target="_blank"><font color="red">本书正在连载中，更多章节请访问91文学网http://wx.91.com</font></a></b></td>
				</tr>
			</table>
			<table width="100%" border="0" cellpadding="0" cellspacing="0">
				<tr>
					<td>
						<a href="http://wx.91.com/Book/BookList.aspx" target="_blank">欢迎访问原创书库</a></td>
					<td><a href="http://wx.91.com/Article/ArticleIndex.aspx" target="_blank"> 欢迎访问原创短篇 </a>
					</td>
					<td><a href="http://wx.91.com" target="_blank">点击投稿</a>
					</td>
				</tr>
			</table>
			<hr size="1" color="green">
			<table width="100%" border="0" cellpadding="0" cellspacing="0">
				<tr>
					<td align="center">
						未经作者或91文学网许可，请勿转载，本作品仅代表作者本人观点，与91文学网立场无关。如因此导致任何法律问题或后果，91文学网均不负任何责任。
					</td>
				</tr>
			</table>
			<font color="#fefefe">全文尾部</font>
		</form>
	</BODY>
</HTML>
