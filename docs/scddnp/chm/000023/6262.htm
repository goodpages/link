<HTML>
<HEAD><!--小说下载阅读器样式--><META http-equiv=Content-Type content="text/html; charset=utf-8">
<title>6.早春全诗大集锦</title><link href="../style.css" rel="stylesheet" type="text/css">
<script src="../head.js"></script><script language="JavaScript">
document.onkeydown=gotopage
function gotopage() {
	if (event.keyCode==37) document.location= "6261.htm"
	if (event.keyCode==39) document.location= "6263.htm"
	if (event.keyCode==13) document.location= "List.htm"
}
</script></HEAD>
<BODY text=#000000 vLink=#990000 aLink=#990000 link=#990000 leftMargin=0 topMargin=0 marginheight="0" marginwidth="0" Bgcolor=#E7F4FE class=Body>


<table  border="0" height="98" cellpadding="0" cellspacing="0" width=100% id=main> 
<tr> <td width="100%" align="left" valign="top">
<br>
</TD></TR> <TR vAlign=center align=left> 

<TD height="295"  valign="top" align="left"> <TABLE align=center borderColor=#f5deb3 cellSpacing=2 cellPadding=20 width=90% bgColor=#ffffff border=10>
<TBODY>
<TR vAlign=top align=left>
<TD  id=thetd class=thetd>
<DIV style="WIDTH: 100%; HEIGHT: 132px" align=left><p align="left" style="line-height:120%" ><center><font class="article_title">6.早春全诗大集锦</font></center>
<hr size="1" noshade color="#FF9900"><br><span id=content><!--BookContent Start-->
<br>早春赠军事薛判官<br>【唐】杜牧<br>雪后新正半，春来四刻长。<br>晴梅朱粉艳，嫩水碧罗光。<br>弦管开双调，花钿坐两行。<br>唯君莫惜醉，认取少年场。<br>&nbsp;<br>&nbsp;<br>长安早春旅怀<br>【唐】白居易<br>轩车歌吹喧都邑，中有一人向隅立。<br>夜深明月卷帘愁，日暮青山望乡泣。<br>风吹新绿草牙坼，雨洒轻黄柳条湿。<br>此生知负少年春，不展愁眉欲三十。<br>&nbsp;<br>&nbsp;<br>池上早春即事招梦得<br>【唐】白居易<br>老更惊年改，闲先觉日长。<br>晴薰榆荚黑，春染柳梢黄。<br>雪破山呈色，冰融水放光。<br>低平稳船舫，轻暖好衣裳。<br>……<br>&nbsp;<br>早春<br>【唐】白居易<br>雪散因和气，冰开得暖光。<br>春销不得处，唯有鬓边霜。<br>&nbsp;<br>早春<br>【唐】白居易<br>雪消冰又释，景和风复暄。<br>满庭田地湿，荠叶生墙根。<br>官舍悄无事，日西斜掩门。<br>不开庄老卷，欲与何人言。<br>&nbsp;<br>早春即事<br>【唐】白居易<br>眼重朝眠足，头轻宿酒醒。<br>阳光满前户，雪水半中庭。<br>物变随天气，春生逐地形。<br>北檐梅晚白，东岸柳先青。<br>葱垄抽羊角，松巢堕鹤翎。<br>老来诗更拙，吟罢少人听。<br>&nbsp;<br>曲江早春<br>【唐】白居易<br>曲江柳条渐无力，杏园伯劳初有声。<br>可怜春浅游人少，好傍池边下马行。<br>&nbsp;<br>溪中早春<br>【唐】白居易<br>南山雪未尽，阴岭留残白。<br>西涧冰已销，春溜含新碧。<br>东风来几日，蛰动萌草坼。<br>潜知阳和功，一日不虚掷。<br>爱此天气暖，来拂溪边石。<br>一坐欲忘归，暮禽声啧啧。<br>蓬蒿隔桑枣，隐映烟火夕。<br>归来问夜餐，家人烹荠麦。<br>&nbsp;<br>早春<br>【唐】畅诸<br>献岁春犹浅，园林未尽开。雪和新雨落，风带旧寒来。<br>听鸟闻归雁，看花识早梅。生涯知几日，更被一年催。<br>&nbsp;<br>早春<br>【唐】储嗣宗<br>野树花初发，空山独见时。<br>踟蹰历阳道，乡思满南枝。<br>&nbsp;<br>早春曲<br>【唐】戴叔伦<br>青楼昨夜东风转，锦帐凝寒觉春浅。<br>垂杨摇丝莺乱啼，袅袅烟光不堪翦。<br>博山吹云龙脑香，铜壶滴愁更漏长。<br>玉颊啼红梦初醒，羞见青鸾镜中影。<br>侬家少年爱游逸，万里轮蹄去无迹。<br>朱颜未衰消息稀，肠断天涯草空碧。<br>&nbsp;<br>&nbsp;<br>早奉酬李都督表丈早春作<br>【唐】杜甫<br>力疾坐清晓，来时悲早春。转添愁伴客，更觉老随人。<br>红入桃花嫩，青归柳叶新。望乡应未已，四海尚风尘。<br>&nbsp;<br>早春<br>【唐】方干<br>运行元化不参差，四极中华共一时。<br>正气才随灰律变，残寒便被柳条欺。<br>冰融大泽朝阳觉，草绿陈根夜雨知。<br>不信风光疾于箭，年来年去变霜髭。<br>&nbsp;<br>早春<br>【唐】来鹄<br>新历才将半纸开，小庭犹聚爆竿灰。<br>偏憎杨柳难钤辖，又惹东风意绪来。<br>&nbsp;<br>早春寄王汉阳<br>【唐】李白<br>闻道春还未相识，走傍寒梅访消息。<br>昨夜东风入武阳，陌头杨柳黄金色。<br>碧水浩浩云茫茫，美人不来空断肠。<br>预拂青山一片石，与君连日醉壶觞。<br>&nbsp;<br>早春夜望<br>【唐】李端<br>旧雪逐泥沙，新雷发草芽。晓霜应傍鬓，夜雨莫催花。<br>行矣前途晚，归与故国赊。不劳报春尽，从此惜年华。<br>&nbsp;<br>早春微雨<br>【唐】李山甫<br>怪来莺蝶似凝愁，不觉看花暂湿头。<br>疏影未藏千里树，远阴微翳万家楼。<br>青罗舞袖纷纷转，红脸啼珠旋旋收。<br>岁旱且须教济物，为霖何事爱风流。<br>&nbsp;<br>早春<br>【唐】李中<br>一种和风至，千花未放妍。<br>草心并柳眼，长是被恩先。<br>&nbsp;<br>早春<br>【唐】刘长卿<br>微雨夜来歇，江南春色回。本惊时不住，还恐老相催。<br>人好千场醉，花无百日开。岂堪沧海畔，为客十年来。<br>&nbsp;<br>早春<br>【唐】刘威<br>晓来庭户外，草树似依依。一夜东风起，万山春色归。<br>冰消泉派动，日暖露珠晞。已酝看花酒，娇莺莫预飞。<br>&nbsp;<br>幽院早春<br>【唐】柳中庸<br>草短花初拆，苔青柳半黄。隔帘春雨细，高枕晓莺长。<br>无事含闲梦，多情识异香。欲寻苏小小，何处觅钱塘。<br>&nbsp;<br>早春<br>【唐】陆龟蒙<br>雨冷唯添暑，烟初不著春。<br>数枝花颣小，愁杀扈芳人。<br>&nbsp;<br>早春巴陵道中<br>【唐】罗隐<br>远雪亭亭望未销，岳阳春浅似相饶。<br>短芦冒土初生笋，高柳偷风已弄条。<br>波泛洞庭猵獭健，谷连荆楚鬼神妖。<br>中流菱唱泊何处，一只画船兰作桡。<br>&nbsp;<br>松江早春<br>【唐】皮日休<br>松陵清净雪消初，见底新安恐未如。<br>稳凭船舷无一事，分明数得鲙残鱼。<br>&nbsp;<br>早春残雪<br>【唐】裴虔余<br>霁日雕琼彩，幽庭减夜寒。梅飘余片积，日堕晚光残。<br>零落偏依桂，霏微不掩兰。阴林披雾縠，小沼破冰盘。<br>曲槛霜凝砌，疏篁玉碎竿。已闻三径好，犹可访袁安。<br>&nbsp;<br>早春行<br>【唐】王维<br>紫梅发初遍，黄鸟歌犹涩。<br>谁家折杨女，弄春如不及。<br>爱水看妆坐，羞人映花立。<br>香畏风吹散，衣愁露沾湿。<br>玉闺青门里，日落香车入。<br>游衍益相思，含啼向彩帷。<br>忆君长入梦，归晚更生疑。<br>不及红檐燕，双栖绿草时。<br>&nbsp;<br>早春西园<br>【唐】王周<br>引步携筇竹，西园小径通。雪（奇支）梅蒂绿，春入杏梢红。<br>静意崖穿溜，孤愁笛破空。如何将此景，收拾向图中。<br>&nbsp;<br>三堂早春<br>【唐】韦庄<br>独倚危楼四望遥，杏花春陌马声骄。<br>池边冰刃暖初落，山上雪棱寒未销。<br>溪送绿波穿郡宅，日移红影度村桥。<br>主人年少多情味，笑换金龟解珥貂。<br>&nbsp;<br>早春对雨<br>【唐】羊士谔<br>南馆垂杨早，东风细雨频。轻寒消玉斝，幽赏滞朱轮。<br>千里巴江守，三年故国春。含情非迟客，悬榻但生尘。<br>&nbsp;<br>早春钱塘湖晚眺<br>【唐】张祜<br>落日下林坂，抚襟睇前踪。轻澌流回浦，残雪明高峰。<br>仰视天宇旷，俯登云树重。聊当问真界，昨夜西峦钟。<br>&nbsp;<br>早春山行<br>【唐】于武陵<br>江草暖初绿，雁行皆北飞。异乡那久客，野鸟尚思归。<br>十载过如梦，素心应已违。行行家渐远，更苦得书稀。<br>&nbsp;<br>早春闲游<br>【唐】张籍<br>年长身多病，独宜作冷官。从来闲坐惯，渐觉出门难。<br>树影新犹薄，池光晚尚寒。遥闻有花发，骑马暂行看。<br>&nbsp;<br>早春<br>【唐】周朴<br>良夜岁应足，严风为变春。<br>遍回寒作暖，通改旧成新。<br>秀树因馨雨，融冰雨泛苹。<br>韶光不偏党，积渐煦疲民。<br>&nbsp;<br>早春<br>【宋】白玉蟾<br>南枝才放两三花，雪里吟香弄粉些。<br>淡淡著烟浓著月，深深笼水浅笼沙。<br>&nbsp;<br>早春南征寄洛中诸友<br>【宋】欧阳修<br>楚色穷千里，行人何苦赊。<br>芳林逢旅雁，候馆噪山鸦。<br>春入河边草，花开水上槎。<br>东风一樽酒，新岁独思家。<br>&nbsp;<br>暮春对花<br>【唐】崔橹<br>病香无力被风欺，多在青苔少在枝。<br>马上行人莫回首，断君肠是欲残时。<br>&nbsp;<br>暮春感怀<br>【唐】戴叔伦<br>杜宇声声唤客愁，故园何处此登楼。<br>落花飞絮成春梦，剩水残山异昔游。<br>歌扇多情明月在，舞衣无意彩云收。<br>东皇去后韶华尽，老圃寒香别有秋。<br>&nbsp;<br>暮春<br>【唐】杜甫<br>卧病拥塞在峡中，潇湘洞庭虚映空。<br>楚天不断四时雨，巫峡常吹千里风。<br>沙上草阁柳新暗，城边野池莲欲红。<br>暮春鸳鹭立洲渚，挟子翻飞还一丛。<br>&nbsp;<br>暮春早起<br>【唐】顾非熊<br>柳梢暗露滴清晨，帘下偏惊独起人。<br>鶗鴂数声花渐落，园林是处总残春。<br>&nbsp;<br>暮春怀故人<br>【唐】李中<br>池馆寂寥三月尽，落花重叠盖莓苔。<br>惜春眷恋不忍扫，感物心情无计开。<br>梦断美人沈信息，目穿长路倚楼台。<br>琅玕绣段安可得，流水浮云共不回。<br>&nbsp;<br>暮春归故山草堂<br>【唐】钱起<br>谷口春残黄鸟稀，辛夷花尽杏花飞。<br>始怜幽竹山窗下，不改清阴待我归。<br>&nbsp;<br>暮春久雨作<br>【唐】齐己<br>积雨向春阴，冥冥独院深。已无花落地，空有竹藏禽。<br>檐溜声何暴，邻僧影亦沈。谁知力耕者，桑麦最关心。<br>&nbsp;<br>暮春野望寄钱起<br>【唐】司空曙<br>草长花落树，羸病强寻春。无复少年意，空馀华发新。<br>青原高见水，白社静逢人。寄谢南宫客，轩车不可亲。<br>&nbsp;<br>陌上暮春<br>【唐】武元衡<br>青青南陌柳如丝，柳色莺声晚日迟。<br>何处最伤游客思，春风三月落花时。<br>&nbsp;<br>暮春书事<br>【唐】姚合<br>巷少芳菲，苍苔一径微。酒醒闻客别，年长送春归。<br>宿愿眠云峤，浮名系锁闱。未因丞相庇，难得脱朝衣。<br>&nbsp;<br>暮春述怀<br>【唐】殷尧藩<br>为客山南二十年，愁来怳近落花天。<br>阴云带雨连山脊，湿气成岚滴树巅。<br>邻屋有声敲石火，野禽无语避茶烟。<br>此时若遇孙阳顾，肯服盐车不受鞭。<br>&nbsp;<br>暮春即事<br>【唐】鱼玄机<br>深巷穷门少侣俦，阮郎唯有梦中留。<br>香飘罗绮谁家席，风送歌声何处楼。<br>街近鼓鼙喧晓睡，庭闲鹊语乱春愁。<br>安能追逐人间事，万里身同不系舟。<br>&nbsp;<br>暮春即事<br>【宋】叶采<br>双双瓦雀行书案，点点杨花入砚池。<br>闲坐小窗读周易，不知春去几多时。<br><br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br><!--BookContent End--><P></p></div>
<hr size="1" noshade color="#FF9900">
<center>
<a href='6261.htm' target=_top>上一页</a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href='List.htm' target=_top>回目录</a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href='6263.htm' target=_top>下一页</a>
</center></TD></TR> </TBODY> </TABLE></td>
    <td width="100%" valign="top"> 
      <div align="center"></div>
    </td>
  </tr> 
</table>
  <br> 

</BODY></HTML>